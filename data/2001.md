 SPRÅKVÅRD 1/02 19
NYORD
Bioterrorism, tårtning och asymmetrisk
krigföring. Många nya ord speglar att 2001
varit ett våldsamt år. Men det har också funnits
plats för napptermometern, utsimningsbassängen
och sprejgodis. Birgitta Lindgren,
ansvarig för Svenska språknämndens nyordsarbete,
redovisar ett urval nyord.
som avled hösten 2001. Under en lång
följd av år har han försett oss med tusentals
excerpter. Vi vill gärna ha efterföljare
till honom. Se vidare efterlysning sid. 46.
I arbetet med ordlistan har vi som vanligt
också haft nytta av samarbetet med
Svenska Akademiens ordboksredaktion
och Språkdata vid Göteborgs universitet
och utnyttjat Språkdatas databas Språkbanken
och databasen PressText.
”Ett våldsamt år.” Det har varit en
återkommande rubrik på årskrönikorna
över 2001. Och det finns ord i denna lista
som avspeglar detta. Ord som kravallant
och kravallturist påminner om demonstrationer
som urartade till kravaller, och
bioterrorism, skurkstat, asymmetrisk krigföring
och pulverbrev förknippas med den
mest spektakulära händelsen under året,
terrorattacken mot World Trade Center i
New York, och de följder som den fick.
Ordet bin Ladin-rabatt på flygbiljetter
kan man uppfatta som alltför lättsinnigt
med tanke på bakgrunden, men det kan
lika gärna ses som en ordbildning ”på
Några nyare ord
i svenskan
BIRGITTA LINDGREN
I
 följande lista förtecknas ett antal ord
och fraser som uppfattas som relativt
nya i svenskan och som varit aktuella
under 2001. En del av dem finns som synes
belagda tidigare men har inte tagits
upp i tidigare nyordslistor i Språkvård eller
i den nyligen utkomna Nyordsboken
(2000).
Det årtal som anges för orden är det tidigaste
belägg vi har hittat.
Vi vill tacka alla som bidragit till listan
med tips om nya ord och uttryck. Alldeles
särskilt tänker vi med tacksamhet på vår
”hovleverantör” Bo-Gunnar Malmén,
20 SPRÅKVÅRD 1/02
trots”. Men det finns också ord som täcker
mindre brutala former för politiska
opinionsyttringar, som reklejma och tårtning.
På det sociala planet har man diskuterat
homoadoption, alltså rätten för homosexuella
par att adoptera barn. Andra
ord i samhällsdebatten är stafettläkare,
som speglar svårigheterna inom sjukvården,
och koldioxidsänkor på miljöområdet.
Och nya framgångar inom gentekniken
har gjort terapeutisk kloning till ett aktuellt
ord.
Många ord har vi mer eller mindre direkt
tagit över från engelskan, men som
synes har även franska satt ett spår (betårta).
Vi har också hämtat ord från närmare
håll: från norskan har vi Ikeamonarki och
mobilblottare.
I all korthet kan nämnas ytterligare
några exempel på nya ord hos våra närmaste
grannar. Men inget av dessa har vi
har lånat in. En norsk nykomling är dobbelthatte,
d.v.s. tillåta någon att uppträda
med två ”hatter”, alltså ha två uppdrag
(vilket kan ge upphov till intressekonflikter).
Av danska nya ord kan nämnas curlingforældre
om överbeskyddande föräldrar
som fejar bort alla tänkbara hinder och
svårigheter för sina barn, precis som curlingspelare
gör framför curlingstenen; vidare
dynedag om dag då man ligger under
”dynen”, alltså täcket, och tar sig ledigt för
att stå ut med ett stressigt arbete. I finskan
hittar vi valkohaalarit ’vitoverallare’
om fredlig demonstrant klädd i vit overall
som tecken på sin inställning, och dopningsproblemen
i finska skidlandslaget
har gett upphov till piikkihiihtäja ’sprutskidåkare’,
motsatsen är luomuhiihtäja
’naturenlig skidåkare’.
apfälla överförd anv.: något som verkar så
lockande att man inte kan avstå från
det även då det medför något negativt.
2001
• Kunskapsgåvan kul apfälla för vetgiriga.
[...] Kurserna är gratis men man
måste registrera sig för att få ett lösenord,
och där ligger apfällan. Akademiker
SACO-Tidningen 2001/1, s. 46
 Apor sägs kunna fångas genom att man
lägger mat i en trädstam och bara lämnar en
liten öppning stor nog att få in en hand. När
apan sträcker in handen och knyter den runt
maten, så kan den sedan inte få ut den knutna
handen genom hålet. Hellre än att släppa
bytet, sitter den kvar och blir infångad; efter
eng. monkey-trap; da. abefælde.
asymmetrisk krigföring krigföring mel- ing
lan två helt olika typer av militära organisationer,
t.ex. mellan ett lands traditionella
armé och en gerillagrupp.
2001
 Efter eng. asymmetric warfare; da. asymmetrisk
krigførelse, no. asymmetrisk krigføring,
fi. epäsymmetrinen sodankäynti.
betårta tårta (se d.o.). 2001 ta – betårtning
tårtning (se d.o.). 2001
• Att mula en makthavare med tårta
har de senaste åren blivit en etablerad
praxis bland samhällskritiker med
anarkistisk läggning. Många mer berömda
män än Bosse Ringholm har
fått en tårta i ansiktet. Den mest kände
tårtkastaren är belgaren Noël Godin
som bland annat träffat Bill Gates, designern
Karl Lagerfeld, sångaren Kenny
Rogers och den holländske finansministern
Gerrit Zalm. Godin har lanserat
det franska verbet ”entarter”, ungefär
”att betårta”. Hans kriterier för
vem som bör betårtas är 1) mäktig 2)
självgod och 3) saknar humor. [...]
Offren brukar välja att le tappert för att
 SPRÅKVÅRD 1/02 21
rädda (det betårtade) ansiktet. SvD
Näringsliv 18/4 2001, s.5. Ola Billger
 Efter fra. entarter till tarte ’tårta’.
bin Ladin-rabatt prissänkning på flyg- abatt
biljett för att locka resenärer. 2001
• Braathens informationsdirektör Frode
Geitvik talar om en ”bin Ladin-rabatt
som reflekterar verkligheten i flygbranschen”.
DN 28/11 2001, Thomas
Hall
 Bildat till Usama bin Laden, utpekad som
den som låg bakom terrorattacken i New
York den 11 september 2001.
bioterrorism terrorism som utövas med ism
hjälp av biokemiska vapen. 1999 –
bioterrorist 1999 ist
• Den amerikanska allmänheten har
fått upp ögonen för hotet om bioterrorism.
Även myndigheter inom hälsovård
och militärt försvar ser med nytt
allvar på riskerna för att terrorister beväpnar
sig med mikrober. DN 22/9
2001
 Efter eng. bioterrorism, bioterrorist; da., no.
bioterrorisme, bioterrorist, fi. bioterrorismi, bioterroristi.
fickla lysa med ficklampa. 2001 kla
 Ordet, skapat av Wiktor Nilsson, vann
första pris i Läsrörelsens Alfons Åberg-tävling
2001 om bästa ord, se vidare s. 46 och
Språkvård 4/2001, s. 48.
hembränd hembränd ny betyd.: om cd-skiva till vilken
en privatperson själv har kopierat
över ljud- eller bildfil med hjälp av en
cd-brännare. 2001
• Hembränt tål inte solljus. Visserligen
håller nog de flesta ordning på sina
hembrända cd-skivor, men tidskriften
Ljud & Bild har ändå testat hur väl de
klarar solljus. Avisen 21/4 2001, s.17
 Jfr äldre hembränd om sprit tillverkad i
hembränningsapparat; da. hjemmebrændt, no.
hjemmebrent.
homoadoption adoption där de som n
adopterar är ett homosexuellt par. 1999
• Sedan gick det väl inte så långt när
det gäller homoadoption som vi hade
önskat. Ja till att en homosexuell släkting
kan adoptera barnet om de biologiska
föräldrarna dör. Men nej till att
homosexuella ens ska få prövas för
egen adoption. Expr. 16/11 1999
Ikeamonarki 2001 ki
• Samtidigt beter sig prinsar och prinsessor
alltmer som vanligt folk. Men
har denna jippo- och Ikeamonarki en
tillräcklig plattform för att överleva in i
2000-talet? DN 24/8 2001
 Efter no. Ikeamonarki, lanserat av statsvetaren
Carl-Erik Grimstad med anspelning på
att kronprinsen har köpt möbler på Ikea.
julgranssyndrom ett tillstånd av överbe- m
lastning (som en julgran med alltför
många prydnader). 2001
• Men förhandlingarna drabbades av
julgranssyndromet. Sakfråga efter sakfråga
hängdes upp i granen så att man
till sist inte såg trädet. Metro 20/6
2001, s.14
 Efter eng. christmas tree syndrome.
koldioxidsänka xidsänka om skogar, vattendrag xidsänka
m.m. betraktade utifrån egenskapen att
kunna binda koldioxid (vilket för ett
land medför nedsättning i kraven om
minskning av koldioxidutsläpp). 2001
 Jfr eng. carbon sinks; fi. hiilinielu ’kolsvalg’.
Även på sv. förekommer kolsänka, men det är
missvisande. Det är inte kol utan koldioxid
22 SPRÅKVÅRD 1/02
som skall bindas; sänka beror inte på att man
missförstått det eng. sink ’avlopp’, utan sänka
är inom miljövetenskapen term för en process
som för bort ett ämne ur atmosfären.
kravallant person som uppviglar till och lant
deltar i kravaller. 2001
• Dags för kravaller igen. I oktober ska
Samväldeskonferensen i Brisbane attackeras
så hårt att den måste ställas in.
Om kravallanterna får som de vill alltså.
SvD 8/8 2001, s.2, Mats Johansson
kravallturism det att åka runt och delta i ism
demonstrationer enbart i hopp om att
de skall urarta i kravaller. 2001
• På kontinenten talar man i termer av
kravall- eller våldsturism. Proffsdemonstranter
åker från land till land för
att delta i protester. DN 18/7 2001
 fi. mellakkaturismi
Lasse Berghagen-vin skämtsamt: ett slätstruket
vin. 2001
• De viner som ingår i den nya basmodulen
och kommer att utgöra 80 procent
av butikernas utbud beskriver han
som genomsnittliga. – Det är inte
skräp, men inte heller något som sticker
ut. Lasse Berghagen-viner, säger
Håkan Larsson. DN 1/8 2001 s. C1
 Efter artisten Lasse Berghagen, som här
bedöms som snäll, oförarglig och inte särskilt
spännande.
Maudeff Maudeffekten den effekt i form av en ekten
ökning av opinionssifforna som den
nya partiledaren för centerpartiet
Maud Olofsson hade enbart på grund
sin personlighet. 2001
 Jfr Westerberg-effekten, om motsvarande effekt
som Bengt Westerberg hade som nytillträdd
partiledare för folkpartiet 1985.
mobilblottare – mobilblottande – mobilblottning
bilblottning 2001 bilblottning
• En mobilblottare. En som blottar sitt
privatliv inför alla utan att genera sig
det minsta. Det kan vara på bussen,
kaféet eller någon annan offentlig
plats. Att människor runt omkring kan
höra allt som sägs gör bara saken bättre,
skriver VG. [...] mobilblottning [är]
ett problem som dyker upp överallt.
[...] Enligt [den svenska sociologen]
Anders Persson finns det flera anledningar
till mobilblottande. Aftonbladet
9/1 2001
 Efter no. mobilblotter.
napptermometer febertermometer ut- meter
formad som en tröstnapp. 2001
• Att ta tempen på små barn brukar
ofta innebära problem. För att underlätta
för svettiga föräldrar har Philips
tagit fram en digital napptermometer,
där barnets temperatur visas på en display
på nappens framsida. Expr. 7/12
2001
pensionärskuvös skämtsamt: inglasad balkong
eller glasveranda. 2000
• Det är inte heller så dumt att sitta
och göra ingenting i den egenhändigt
inglasade pensionärskuvösen – glasverandan.
[...] Men alla seniorer borde
efter ett arbetslivs strävan för trygghet
unna sig att hoppa runt lite planlöst
och lustfyllt - utan att snegla på lönsamhet
och meningsfullhet – innan
vintern som sedan ändå slår till. DN
15/1 2000, s. A 20
personligi yrkestitel: beteckning för att
någon yrkesmässigt ger råd eller hjälp
som anpassats speciellt till en viss
kund, t.ex. personlig astrolog 2001 olog –
 SPRÅKVÅRD 1/02 23
personlig dietist nlig dietist 2001– nlig dietist personlig
shoppare 2001
• Dagens dietister är sällan bastanta
husmoderstyper som predikar kostcirkelns
förträfflighet. Kostcirkeln hänger
med än, men dietistyrket har fått en ny
roll. Den nya trenden är att bli personlig
dietist – den stressade karriäristens
vägledare i vitamindjungeln. Metro 11/
1 2001, s.1. Vivvi Toikkanen
 Efter motsv. anv. av eng. personal coach
m.fl., jfr äldre personlig tränare; motsv. anv. av
da. personlig, fi. henkilökohtainen
pulverbrev brev innehållande pulver som v
är nedsmittat med mjältbrandsbakterier.
2001
• Totalt har nu 63 misstänkta försändelser
kommit in till Rikskriminalen i
Stockholm via polisstationer runt om i
landet. Av dem har omkring 25 analyserats
färdigt och misstankarna om
mjältbrand har kunnat avskrivas i
samtliga fall. Men granskningen fortsätter
och polisen ska försöka spåra
dem som skickat falska pulverbrev för
att skrämmas. DN 19/10 2001, s. A6
 da. pulverbrev, fi. jauhekirje
reklejma eklejma demonstrera mot bilismen ge- eklejma
nom att ockupera gator, bl.a. genom
gatufester. 2000 –reklejmare, reclaimare
anhängare till reclaim-rörelsen. e
1999
• – Staden ska tillhöra alla. Jag tycker
att man kan ”reklejma” varenda dag,
förklarar Magnus. DN 27/4 2000
 Till namnet på Reclaim the street (’kräv
tillbaka gatan’), en rörelse som startade i
London i mitten på 90-talet eller Reclaim the
city motsvarande svensk rörelse från 1998.
resultat esultatvarna varna för att ett företags na
ekonomiska resultat blir sämre än förväntat.
2001
• Företaget resultatvarnade den 12
mars och spådde en förlust under årets
första kvartal på mellan fyra och fem
miljarder kronor. DN 20/4 2001
 Ett bättre uttryck än vinstvarna, som kan
missförstås som ’varna för vinst’, jfr vinstvarning
Språkvård 4/2000, s. 14.
skurkstat stat som inte respekterar internationella
överenskommelser. 1997
• Däremot hittar vi flera av de ruggigaste
regeringarna i världen just där. I
Amerika har man ett uttryck för dem,
”rogue states”, skurkstater. De ligger
alla (utom Nordkorea) i den judiska
nationens närhet: Libyen, Syrien, Irak,
Iran, Sudan. DN 14/5 1998
 Efter eng. rogue state; da. slyngelstat, fi. roistovaltio.
sprejgodis sötsak i sprejform. 2001 odis
• Nytt populärt sprejgodis kan fräta
sönder tänderna. En ny typ av godis,
som sprejas in i munnen, har blivit något
av ett mode bland skolbarn. Men
tandvården varnar för förödande konsekvenser
[...] Det innehåller [...] sötningsmedlet
aspartam och citronsyra,
vilket kan fräta sönder barnets tänder.
Metro 4/10 2001, s.2. Anders Göransson
stafettläkare inhyrd e läkare som tar vid
när annan inhyrd läkare slutar. 1999
• Stafettläkare, det är läkare som hoppar
in under korta tidsperioder, oftast
någon eller några veckor åt gången på
olika ställen. En del jobbar som hyrläkare
under semester eller annan ledig
tid, andra på heltid. DN 16/12 2001
 Benämningen utgår från patienternas perspektiv,
där tillfällig inhyrning av läkare ter
24 SPRÅKVÅRD 1/02
sig som en stafett, där den ena läkaren tar vid
efter den andra.
talibanisering politik som innebär över- ing
gång till samma extremt stränga religiösa
regler som i Afghanistan under talibanernas
ledning. 1999
• Också regionalt skulle det komma
oro åstad om talibanerna tog över fullständigt
i Afghanistan. I grannländerna
i norr, de nya centralasiatiska republikerna
fruktar man allmänt för en
”talibanisering” av politiken. Också i
Ryssland, längre norrut oroar man sig
för att talibanerna skulle kunna radikalisera
muslimska grupper och politiker.
DN 7/9 2000, Mats Lundegård
 da., no. talibanisering
taliban-t taliban-tv tv som karaktäriseras bl.a. av v
att kvinnor osynliggörs eller åsidosätts.
2001
• ”Varför får kvinnor inte ha åsikter om
kriget?” löd rubriken över min krönika
i Expressen som väckte denna storm.
[...] En undersökning från Göteborgs
universitet visar att sen terrordåden är
det 80 procent män som uttalat sig i tv.
20 procent kvinnor. Vad är detta? Det
finns bara ett ord som passar: talibantv.
Expr.-GT 12/11 2001, Britta Svensson
 Anspelar på att kvinnor i talibanstyrda
samhällen inte får uppträda offentligt.
terapeutisk kloning kloning av celler i ning
syfte att bota sjukdomstillstånd. 2001
• Terapeutisk kloning kan vara tillåtet i
Sverige om ett halvår. Forskning på
embryonala stamceller får klartecken
från och med nu. Vetenskapsrådet gav i
går sitt stöd till bägge de omstridda
forskningsområdena. Men först måste
två lagar ändras. Om förutsättningarna
klubbas igenom av riksdagen blir
Sverige vid sidan av Storbritannien det
enda landet i världen där ett genomtänkt
regelverk tillåter terapeutisk kloning.
DN 5/12 2001, Karin Bojs
 da., no. terapeutisk kloning, fi.terapeuttinen
kloonaus
tok- 1. ökad anv. som förled med nedsättande
betyd. i ord för anhängare el. åsiktsriktning
e.d.: tokbiologist kbiologist 2001 kbiologist –tokfeminism
2001 –tokfeminist eminist 2001 eminist –tokliberal
2000
• Tokbiologister mitt i naturen. Jaha, så
var det dags igen. Nu ska det minsann
städas upp i feministträsket. Den här
gången är det kulturjournalisten Birgitta
Kurtén-Lindberg som utrustad
med centraldammsugare och ekologisk
såpa ska göra rent hus med ”tokfeminismen”
i en bok med samma namn
(Timbro). Förklaringen till prefixet
”tok” erbjuds läsaren redan i förordet,
efter att författaren vidsynt och generöst
förklarat att alla feminister inte är
tokfeminister. DN 15/5 2001, s.2.
Hanne Kjöler
2. ökad anv. som förstärkande förled till adjektiv:
tokbillig 2000 lig –tokdyr 1999–tokjobbig
2001 jobbig –tokkär1993
• Unga luffare som äter tokbilligt på
marknader, prutar envetet och reser
landvägen. Expr. 6/8 2000
• Så är det vår. Och vad behöver du när
du är kär eller ännu hellre tokkär?
Expr. 28/4 1993
 Jfr äldre tokvänstern resp. tokrolig
tårta kasta eller gnugga in en tårta i an- ta
siktet på någon, i synnerhet en makthavare,
i syfte att förringa denne – eller
 SPRÅKVÅRD 1/02 25
dennes maktposition – i allmänhetens
anseende; även betårta (se d.o.). 2001
–tårtare 2001–tårtning 2001 tning
• Jag tror att det monopol på tårtning
som Boëthius indirekt efterlyser skulle
förta en del av den symbolik som den
fria tårtningen som protestform erövrat.
Kjell Eriksson och ”Morgonpasset”
har i själva verket fört journalistiken till
nya nivåer när de uppgraderat den antika
funderingen ”Vem vaktar väktarna?”
till 2000-talet. Kjell Eriksson har
levererat svaret på frågan ”Vem tårtar
tårtarna?” DN 5/5 2001, s.B2. Augustin
Erba
 fi. kakuttaa, kakuttaja, kakutus
utsimningsbassäng simbassäng som bör- utsimningsbassäng
jar inomhus och fortsätter utomhus
med luftsluss emellan. 2001
• Här byggs en utsimningsbassäng.
Skylt vid Eriksdalshallen i Stockholm
hösten 2001
-varningökad anv., ibland ironiskt –kioskvältarvarning
varning för bok, film ning
e.d. som kan komma att sälja mycket
bra. 1998 –gubbvarning varning för ning
uppförande, klädstil m.m. som kan
uppfattas som typiskt ”gubbigt”. 1996
–kalkonvarning varning för film e.d. ning
som kan uppfattas som kalkonfilm,
d.v.s. som löjeväckande. 2001 –
kitschvarning 1998 ning – kultvarning
1995 – patet – patetvarning 1996 ning – prettovarning
2000 ning – tantvarning jfr ning gubbvarning.
1998
• Direkt kalkonvarning blir det när ett
engelskt musikgeni spelar violin under
sexakten och droppar repliker som ”Jag
tror jag har en komposition på gång!”
DN 17/9 1998
viagraöverfört: om något som verkar
starkt stimulerande. 2001
• Det är möjligt att det här bara är viagra
för gamla syntare. Men det orkar
jag inte tänka på just nu. DN 9/11
2001, Fredrik Strage
 Till Viagra, namn på ett potensstimulerande
läkemedel; da. viagra.
våldsturism se kravallturism. 2001
zebralagen lagen om plikt för motorföra- alagen
re att stanna vid övergångsställe markerat
med vita ränder (men utan ljussignal)
och släppa fram gångtrafikanter.
2000
• Nu har den första bilföraren fällts för
brott mot den så kallade zebralagen.
Han fick tusen kronor i böter av
Mölndals tingsrätt för att han inte
stannade vid ett övergångsställe. DN
22/10 2000
 Uttrycket härrör från den kampanj som
bedrevs när lagen infördes den 1 maj 2000.
24-timmarsmyndighet ndighet myndighet som ndighet
är tillgänglig (via telefon eller Internet)
dygnet runt för vissa ärenden. 2000
• Det är både orimligt och blir onödigt
dyrt om alla statliga myndigheter skall
serva medborgarna via Internet dygnet
runt. Framför allt riskerar det att leda
till alltför stora IT-investeringar, hävdar
riksrevisionsverket i en kritisk
granskning av Statskontorets förslag
till så kallade 24-timmarsmyndigheter.
Med en 24-timmarsmyndighet menas
att myndigheten är elektroniskt tillgänglig
för informationshämtning och
ärendehantering dygnet runt. Expr. 18/
11 2000, s. 21