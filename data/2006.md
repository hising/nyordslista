4 SPRÅKVÅRD 2007/1
NYORD
Sverka din minnespinne
BIRGITTA LINDGREN
Att 2006 var valår satte sina spår i ordförrådet
med nystartsjobb och andra ord. Men vi fick
också rondellhundar. Birgitta Lindgren,
ansvarig för Svenska språknämndens nyordsarbete,
redovisar här ett urval nyord.
Det gångna året var valår. Vi fick
slagord som nystartsjobb, flexidaritet,
vårdlots och vårdvisare. I debatten
kunde man likt president Bush drämma
till motståndare med ordet latteliberal.
Regeringsskifte med nya bestämmelser
orsakade att man skyndade sig att anlägga
Odellplattor till planerade nybyggen.
I bloggosfären frodas medborgarjournalistik,
och man kan tjäna pengar på betalbloggar.
Dessvärre döljer sig där och på
chattsidor också gromare, vuxna som på
olika sätt söker locka unga för att utnyttja
dem sexuellt. Ett annat brott som drabbar
unga är bötning, där man tvingas betala en
påhittad skuld. I teknikens värld har vi
fått datorminnen så små att de kallas minnespinnar
och minnesprickar. Snart har vi
mobil-tv, och mobilerna behöver skyddas
i en mobilstrumpa. Barnuppfostran fortsätter
intressera. Tidigare har vi noterat
den överbeskyddande curlingmamman.
Nu har vi ytterligare ett målande ord för
detta, helikoptermamma. För hbt-världen
är regnbågsflaggan symbol, och det har
avsatt ord som regnbågsbarn och regnbågskväll.
En förvirrad debatt pågick om den
svenska som talas ibland i de invandrartäta
förorterna. Vid sidan om det nedsättande
blattesvenska dök miljonsvenska upp,
avsett som ett positivt uttryck. Som ordbildning
är inte ordet rondellhund märkvärdigt,
men som företeelse har det väckt
förtjusning som uttryck för kreativ folklig
konst och som protest mot skadegörelse
av offentlig konst. En sådan hund får man
curla.
Så slutligen en varuupplysning. De ord
som tas med i listan är ett litet urval. Hur
många ord som kommer varje år går inte
att fastställa. De som väljs ut behöver inte
alltid uppvisa någon hög frekvens. Det
vore orimligt att kräva av nya ord. Det årtal
som sätts ut är årtalet för det tidigaste
 SPRÅKVÅRD 2007/1 5
belägg vi har funnit för ordet (i den angivna
betydelsen). Vi är tacksamma för
påpekanden om någon kan hitta ännu
äldre belägg.
andrafiering det att framställa någon som ing
”den andra”, d.v.s. något främmande.
2006
• Nationen utbildas till att införliva föreställningen
om ett normalt ”vi” och
ett onormalt ”dem” […] Detta är en
systematisk andrafiering (det vill säga
att göra människor till de andra) som
är inbyggd i skolans dagliga och pedagogiska
arbete. Diskriminering, andrafiering
och exkludering av elever med
invandrarbakgrund är en del av utbildningssystemets
arbetssätt. Dagens Nyheter
11.4.2006
betalblogg betalblogg blogg som besökare får betala
för att komma åt. 2006
• För 69 kronor får man följa hur Linda
Skugge odlar sin trädgård och hur
hennes gravida mage växer. Bloggen
”Saker som växer” är Sveriges första
betalblogg. Borås Tidning 27.4.2006
blattesvenskanedsättande: 1. svenska
som någon talar som håller på att lära sig
svenska 2. en multietnisk variant av
svenska. 2003
• En debatt om språk kan ibland haverera
på grund av kommunikationssvårigheter.
Det var vad som hände när
litteraturprofessorn Ebba Witt-Brattström
och Gringos chefredaktör Zanyar
Adami i våras grälade om svenskundervisning
för invandrare. Witt-Brattström
tyckte att regeringen gav signaler
om att invandrare bara behövde lära
sig lite lagom ”blattesvenska”. Adami
ville i stället försvara ”blattesvenskan”
och jämföra den med en dialekt som
skånskan. Sydsvenska Dagbladet
25.11.2006
[jämför miljonsvenska]
bloggosfärdet samlade utbudet av bloggar.
2004
• Om konkurrensen mellan kvällstidningarna
är hård så är konkurrensen
om uppmärksamhet i bloggosfären
knivskarp. Expressen 20.5.2006
[da. blogosfære, no. bloggosfære]
bröllopskoordinator dinator person som tar
hand om det praktiska inför ett bröllop
(kläder, lokal, meny, inbjudningar m.m.).
1992 (om USA).
• Då var det prinsesstårta som gällde.
Nu finns det över femtio olika tårtor
att välja mellan, säger Tove Leijon.
Hon är bröllopskoordinator, ett yrke
som fortfarande är ganska nytt i
Sverige, men som i USA har funnits
länge. Dagens Nyheter 15.4.2002
budaökad anv.: lägga bud (på vara som
bjuds ut till högstbjudande)
• Spekulanterna har ungefär en vecka
på sig att buda. Dagens Nyheter
27.6.2005
bötning vard.: bötning rån som utförs som indrivning
av föregiven skuld. 2004
• En 16-årig kille från Biskopsgården
åtalas för att försökt genomföra en så
kallad bötning. Utan att ha en skuld att
hänvisa till krävde den misstänkte
1000 kronor av en jämnårig yngling.
Om du inte betalar så får du se vad
som händer nästa gång vi träffar på
dig, påstås 16-åringen ha sagt. Göteborgs-Posten
13.9.2006
6 SPRÅKVÅRD 2007/1
curla skämma bort. 2005 la
• Flera kändisföräldrar har trätt fram
och erkänt att de curlar […] det är en
klassfråga om man har möjlighet och
resurser att sopa banan för sina barn.
Ordfront magasin 26.5.2005
• Sluta curla för era män, kvinnor! Du
packar dagispåsen, trots att det är din
partner som lämnar på dagis. […]
Grattis, du är en fullfjädrad curlingpartner
som sopar banan framför din
respektive. Aftonbladet 15.12.2005
[till curlingförälder 2004 i Språkvård 2005/1]
cykelbox utrymme för cyklist vid ett tra- x
fikljus. 2006
• Cykelbox innebär att cyklisterna ges
mer utrymme vid trafikljus och att bilisternas
stopplinje förflyttas bakåt.
Orsaken är olyckor där lastbilar vid högersväng
inte sett cyklister som står
jämsides. Informationsfolder från Vägverket
2006
drevkulturden mentalitet som yttrar sig i
medial drevjakt. 2006
• Ett inslag om hur våra grannländer
ser på den nya svenska regeringen och
avgående ministrar flyttade fokus från
licensskolk och obeskattad arbetskraft
till den ”drevkultur” som finns i
Sverige. I både Danmark och Finland
ska det till betydligt mer för att fälla en
minister. Svenska Dagbladet
20.10.2006
FAR förkortning för AR fysisk aktivitet på recept.
2004
• Även sjukvården har anammat allt
mer förebyggande friskvård. Genom
FAR, fysisk aktivitet på recept, kan
man via läkare ordineras motion som
medicin, ibland i kombination med läkemedel.
Gotlands Allehanda 18.1.2006
[jämför receptmotionär]
fjärrnyckel elektronisk dosa som man kel
öppnar billås med. 2006
• Bra att tänka på inför långresan […]
Låssprej & cigaretttändare (om fjärrnyckeln
skulle lägga av). Svenska Dagbladet
18.2.2006
[fjärrlås om elektroniskt styrd lås för bil är
äldre]
flexicurity arbetsmarknadspolitik avsedd y
att skapa både flexibilitet och trygghet.
2001
• I korthet kan man säga att flexicurity
är en kombination av det finmaskiga,
nordiska, sociala skyddsnätet och en
närmast anglosaxisk arbetsrättslagstiftning.
Utgångspunkten är att det bara
är bra om ett jobb försvinner så länge
det ersätts med ett annat, ännu mer
produktivt. Borås Tidning 26.10.2006
[från da. bildat till eng. flexibility ’flexibilitet’
och security ’säkerhet’]
flexidaritet socialpolitik avsedd att skapa
både flexibilitet och välfärd. 2006
• Flexidaritet centerns nya honnörsord.
[…] I manifestet talas om en förnyad
välfärd och här myntas ordet ”flexidaritet”–
en kombination av solidaritet och
flexibilitet. Dagens Nyheter 3.8.2006
[slagord hos centerpartiet i valet 2006]
friva förkortning för iva fri visstidsanställning.
2006
• Arbetsrätten i valet: Kontroversiella
nyansskillnader […] I korthet och i
punktform handlar riksdagsvalet om
följande: 1. Tidsbegränsad anställning
ska få förekomma som vikariat, av
ålderspensionärer samt som fri viss-
 SPRÅKVÅRD 2007/1 7
tidsanställning, så kallad friva. Personal
& Ledarskap 2006/7-8
fulbryt känslan att man vill bryta ihop t
när man ser sig i spegeln vissa dagar.
Egenpåhittat ord, inskickat till Språkrådet
17.10.2006 av Marianne Olsson
genuspedagog pedagog med inriktning og
på jämställdhetsfrågor. 2002
• Genuspedagog är ett helt nytt yrke i
Marks kommun. Jag ska inspirera pedagoger
att jobba med jämställdhet, säger
Margareta Westling som har arbetat
på sin nya tjänst i tre månader […]
en dag i veckan ägnar hon åt jämställdhetsarbete
i sin nya roll som genuspedagog.
Hon har en utbildning i genusvetenskap
från Göteborgs universitet
och ska fungera som en handledare för
andra pedagoger i kommunen. Hallands
Nyheter 3.11.2006
genuskänslig uppmär genuskänslig ksam på olika behandling
av kvinnor och män. 2006
• Allt hade alltså varit frid och fröjd om
det inte vore för filmens mögliga könsbild
– det är inte bara animationsstilen
som är hämtad från 40-talet. Jag är
vanligtvis inte genuskänslig, men som
pappa vägrar jag att ställa upp på de
nästan sektartade hyllningarna till moderskapet
i Bambi 2. Borås Tidning
24.2.2006
geocaching ska hing ttjakt med hjälp av gpsmottagare.
2001
• Fascinationen för ny teknik återkommer
också i ett nytt intresse, geocaching.
Folk gömmer en låda ute i naturen
på en plats som de gillar. Sedan lägger
de ut koordinaterna på nätet och med
hjälp av en gps-mottagare kan man
leta upp lådan och skriva en hälsning.
Sydsvenska Dagbladet 3.11.2006
[även i da. och no.]
groma (uttal med o som i ma sol) söka kontakt
med unga via nätet i syfte att utnyttja
dem sexuellt. 2006 – gromare person som e
ägnar sig åt gromning. 2006 – gromning
det att groma. 2006
• En artikelserie om kontaktförsök på
internet som vissa män utsätter barn
och ungdomar för i sexuellt syfte. DN
lanserar nu ett svenskt ord för detta:
gromning, efter engelskans grooming.
Den som gromar en flicka eller pojke
via internet gör sig skyldig till gromning
på nätet. Dagens Nyheter
11.5.2006, Gert Svensson
[försvenskad form av eng. grooming eg. ’skötsel,
vård, trimning’]
heja(r)klacksjournalistik nalistik journalistik
som okritiskt hyllar någon. 2004
•Sportjournalister ska alltid blåsa upp
en ballong, som de sedan älskar att
sticka hål på. Först höll man på i tre
månader och skrev om hur bra allt
skulle gå för Sverige och sedan krävdes
det bara 90 minuter mot Trinidad och
Tobago för att allt skulle bli ödelagt.
Jag kallar det hejarklacksjournalistik.
Metro 26.6.2006
helikoptermamma över mamma beskyddande
mamma. 2005
• Nu varnar experter för helikoptermammor
som hela tiden övervakar,
skyddar och sköter sina barns liv. [...]
Hjälp barnen att hantera motgångar på
egen hand. Expressen 8.11.2005
• Helikoptermammor är morsor som
ständigt kretsar kring de vuxna barnen,
oförmögna att släppa taget om dem.
8 SPRÅKVÅRD 2007/1
[…] Efter debatten om curlingföräldrar
lanseras begreppet helikoptermödrar
i Storbritannien, skriver den brittiska
tidningen Daily Mail. Aftonbladet
8.11.2005
[efter eng. helicopter mother]
hemmadagis ef hemmadagis tersyn av eget barn i hemmet
mot kommunalt vårdnadsbidrag.
2004
• Om dagis behöver 100 000 kronor
för att ta hand om ett barn, men föräldern
klarar jobbet för en lägre summa,
så kan väl uppdraget gå till den
som utför det billigast? […] Ju fler och
yngre barn familjen har, desto billigare
blir ”hemmadagiset” för samhället. Expressen
16.11.2004
IVPA förkortning för A i väntan på ambulans,
förstahjälp vid en olycka. 2001
• I väntan på ambulansverksamheten
(IVPA) innebär att två brandmän från
närmaste räddningsstation med särskild
utbildning och utrustning och i
ett mindre fordon rycker ut för att ge
första hjälpen vid sjukvårdslarm i avvaktan
på att ambulans med mera
avancerade vårdresurser anländer.
Falu-Kuriren 28.7.2001
Kalle Anka-logistik nka-logistik det att ordna julaftonens
aktiviteter så att man hinner se på
Kalle Anka-programmet på tv. 2006.
• Kalle-Anka-logistik […] utser vi till
årets jul-nyord. Från SR:s webbplats,
programmet Språket 12.12.2006
klimatfl klimatflyktingperson som flyr sitt land
till följd av sämre klimat där. 2001
• Läser en mörk framtidsvision om
Europa år 2050 i tidningen Time.
Öken i södra Spanien, torka i Grekland
och en våg av ”klimatflyktingar”
från krisdrabbade Nordafrika. Expressen
26.11.2001
[da. klimatflygting]
latteliberal 1. (alltför) liberal 2004 (om al
USA) 2. oäkta, ljummen liberal. 2006
• Det var de nya moderaterna som låg
bakom den borgerliga valsegern. Men
det är en idémässigt utspädd grupp,
latteliberaler, som inte identifierar sig
som moderater utan som spretar åt alla
håll. Dagens Nyheter 15.11.2006
[efter amerikansk eng. latte liberal; att dricka
kaffelatte anses tillgjort av många och liberal
är ett skällsord i USA ]
legga be legga att få se någons legitimation.
2006
• Publiken blir leggad. Dagens Nyheter
29.9.2006
[till kortordet legg för legitimation]
medborgarjournalistik ny betyd.: nalistik journalistisk
verksamhet som bedrivs av vanliga
medborgare, som inte är journalister.
2005
• Det som ett etablerat mediaföretag
går ut med måste vara källkontrollerat.
Annars kommer mediaföretagen på
sikt att bli överflödiga. Det finns redan
de som menar att bloggar och så kallad
medborgarjournalistik kommer att ta
över mediernas roll. Svenska Dagbladet
20.5.2006
[da. borgerjournalistik, no. borgerjournalistikk]
miljonsvenska adj.: som hör ihop med enska
miljonsvenskan (se detta). 2005 – miljonsvenska
subst.: en multietnisk variant av enska
svenska. 2006
• De miljonsvenska ord som vi använ-
 SPRÅKVÅRD 2007/1 9
der som typ shoo, guzz, keff har efter
vissa påtryckningar från oss kommit in
i Svenska akademins ordlista. Gringo
15.11.2005
• I våras triggade en jobbannons i
Gringo årets största kulturdebatt. Det
var våren Rinkebysvenska blev till blattesvenska.
Gringos försök att införa
miljonsvenska i stället slogs ner av
DN-kultureliten. Gringo 7.11.2006
[skall associera till miljonprogrammet i 1970-
talets förorter, där många med invandrarbakgrund
bor; jämför blattesvenska]
minnespinne minnespinne usb-minne. 2001
• Som lagringsmedium används Sonys
egna minnespinnar som finns i storlekar
från 8 till 64 Mb. Dagens Nyheter
8.1.2001
[no. minnepinne]
minnesprick miniatyriserat datachip. k
2006
• Burkarna talar och vykorten sjunger.
Ett miniatyriserat datachip, kallat Memory
Spot, kan lagra information på
ett sätt som öppnar helt nya användningsområden.
Minnespricken är inte
större än ett halvt riskorn, men kan
ändå innehålla text, ljud eller filmklipp.
Dagens Nyheter 12.8.2006
mobilstrumpafodral för mobil. 2005.
• Skydda mobilen med en mobilstrumpa
i bomull-polyester […] Strumpan
finns i flera färgställningar. Expressen
16.10.2005
mobil-t mobil-tv tv-sändning i mobiltelefon. v
2003
• 2007 är året mobil-tv kommer att bli
globalt, sa Olli-Pekka Kallasvuo, Nokias
koncernchef, i sitt öppningstal
[…] För närvarande sker tester med
direktsänd mobil-tv i flera länder. Dagens
Nyheter 1.12.2006
[även i da. och no.]
nystartsjobbjobb som resultat av åtgärd
för att få in arbetslösa i arbetslivet. 2005
• Den 1 januari [2007] införs också
nystartsjobb som innebär att den som
anställer dig slipper att betala arbetsgivaravgifter
för dig, eftersom du är över
55 år slipper de arbetsgivaravgifter
dubbelt så lång tid som du varit arbetslös
eller deltagit i åtgärder.
Dinapengar.se 5.12.2006
[förslag från alliansen i valet 2006]
Odellplatta lplatta bottenplatta till nybygge som
skyndsamt anläggs innan bidragsreglerna
ändras. 2006
• När den borgerliga regeringen lade
om bostadspolitiken 1991 skapades en
mängd så kallade Danellgropar. De utgjorde
ett bevis för bidragsmyndigheterna
om att ett nybygge var påbörjat –
och skulle omfattas av gamla bidragsregler.
På samma sätt lär det nu byggas
ett antal ”Odellplattor” innan politiken
läggs om vid årsskiftet. Den här gången
måste bygget för att vara bidragsberättigat
ha kommit så långt att bottenplattan
är gjuten. Sydsvenska Dagbladet
31.10.2006
[bildat till kommun- och finansmarknadsminister
Mats Odell]
prio ökad anv.: kortord för io prioritet.
• Prio nummer ett för mig är att man
har full behovstäckning i förskolan och
att man minskar barngrupperna. Göteborgs-Posten
29.8.2006
10 SPRÅKVÅRD 2007/1
receptmotionär person som får motion när
utskrivet på recept. 2004.
• Det handlar om de personer som ska
ta emot patienter som fått fysisk aktivitet
utskriven på recept (FAR) av sina
läkare. […] Idrottsföreningar får en liten
peng för varje receptmotionär de
tar emot. Hallands Nyheter 26.4.2004
[jämför FAR]
regnbågsbarn ny bet.: barn till föräldrar n
som är homo- eller bisexuella eller transpersoner.
2005
• Stockholms stad har dragit igång ett
projekt inom förskolan för att öka öppenheten
i arbetet med de så kallade
regnbågsbarnen och deras familjer.
Regnbågsbarn kallas barn som växer
upp i familjer med homo- eller bisexuella
föräldrar. Nya Dagen 2.10.2005
[associerar till regnbågsflaggan som är symbol
för hbt-rörlesen; äldre betyd. ’grupp barn
med olika etnisk bakgrund’]
regnbågskväl egnbågskväll (dans)kväll som speciellt l
riktar sig till homosexuella. 2006.
 • Men restaurang Nouveau i Falköping
satsar också på ”regnbågskvällar”.
Paolo Assio, krögare på Nouveau, berättar:
Vi försöker skapa en möteplats
och har haft regnbågskväll ett par tillfällen
[…] Vid de tillfällena är restaurangen
abonnerad. Vill folk komma in
ändå är det helt okej men då får de acceptera
att där är människor med en
annan sexuell läggning. Falköpings tidning
16.5.2006
[jämför regnbågsbarn]
rondellhundhundskulptur som tillverkats
av okända och placerats i rondell.
2006
• Lägg Akademi Vreta Kloster (AVK)
på minnet. Gruppen, bestående av två
unga män, är upphovet till explosionen
av rondellhundar i Linköping. Något
som saknar motstycke i landet. […]
Genom att sätta tillbaka en hund där
konstnären Stina Opitz fått sitt konstverk
förstört ville Akademi Vreta Kloster
protestera […] pojkarna anade
[aldrig vad] de satte igång när de placerade
sin rondellhund i Tornbyrondellen
någon gång på sensommaren.
Östgöta-Correspondenten 17.10.2006
safariforskning iforskning forskning i u-land som
anses som ett utnyttjande av landet och
liknas vid västliga turisters nöjesjakt i Afrika.
2006.
• Det finns nästan inga pengar till
forskning om infektionssjukdomar på
det södra halvklotet. Vi vill också satsa
på andra arbetsmetoder än den så kallade
safariforskningen. Det brukar betyda
att västerländska forskare, ofta
från rika universitet, gör nedslag i fattiga
länder och sedan tar med sig provresultaten
hem för att publicera dem i
någon tidskrift. Då utnyttjar vi de fattiga
länderna utan att ge något tillbaks.
Dagens Nyheter 10.6.2006
[efter eng. safari research]
shoppingspion person som i hemlighet n
kontrollerar servicen i en butik. 2006
• Shoppingspioner – smygvägen till
bättre affärer […] Du anlitar ett företag
som skickar låtsaskunder till din
butik eller som ringer din kundtjänst.
De ser ut och uppför sig som vilken
vardagskund som helst. Skillnaden är
att de noggrant registrerar hur butikspersonal
eller kundmottagare agerar,
och fyller i en utförlig rapport direkt
efteråt. Tidningen Entreprenör 2006/1
 SPRÅKVÅRD 2007/1 11
sopspanare ökad anv.: person som i hem- e
lighet skall kontrollera att folk gör rätt när
de lämnar sitt avfall på sopstationer. 2000
• 76-åriga Astrid […] har åtalats för
miljöbrott sedan hon ställt en gammal
stekpanna vid en sopcontainer. En
sopspanare såg det hela och anmälde
saken till åklagare. Göteborgs-Posten
2.4. 2006
sovbutikbutik där kunden mot betalning
får sova en stund. 2006
• Sömn har blivit en lyxvara. I flera av
världens storstäder öppnar ”sovbutiker”
där stressade storstadsbor mot betalning
får sig en tupplur [...] Idén kommer
från New York. Punkt SE
2.10.2006
stadsgles, stadsgles, stadsglesning ord för stadsglesning eslagna
av Språkrådet som kortare former för
stadsutglesning (se detta). 2006
[jämför även stadsspret]
stadsspret jämför et stadsutglesning. 2006
• I diskussionerna har förekommit
stadutglesning och även kortformen
stadsgles. Nu föreslår Per Åhlström
kortformen stadsspret, som tar fasta på
den spretighet och brist på sammanhang
som ligger i engelskans sprawl.
Och varför inte? Spret är ett ord av
samma slag som spring och fläng, stoj
och stök – en ordbildningstyp som har
anbefallts av språkvårdare redan för
hundra år sedan. Dagens Nyheter
11.11.2006, Språkspalten, Catharina
Grünbaum
stadsutglesning o stadsutglesning hämmad tillväxt av förorter
på bekostnad av service i stadskärna.
2003
• Nyurbanism […] är en reaktion mot
det som i USA brukar kallar för ”urban
sprawl”. En stadsutglesning, villaområde
efter villaområde som gör att människor
inte kan göra något utan att ta
bilen. Till stormarknaden, till jobbet
eller fotbollsträningen. Villalivet är en
förnekelse av stadslivet. ExpressenKvällsposten
20.7.2003
[svenskt ord för eng. urban sprawl till sprawl
’breda ut sig (ohämmat, slarvigt)’; jämför
stadsgles, stadsspret]
sverka klaga på inköpt vara som man är ka
missnöjd med. 2006
 • Jag hade alltså märkt att jag hade
börjat använda ordet ”sverka” mer och
mer och kollade därför upp om det
fanns i Svenska språknämndens nyordslistor.
Det gjorde det inte, så jag
skickade in ett tips om det. Tröjan som
jag sverkade? Jag fick en ny. Hämtat
från bloggplats (Helena Hansson)
2.2.2006
[bildat till Sverker Olofsson, programledare i
tv-programmet Plus]
timellare hemmasnickare. 2003 e
• Det första intrycket av huset är viktigt.
Är det prydligt utomhus är det
förmodligen ok där inne också. Men se
upp för hembyggerier. ”Timellare” med
hammare och såg har förstört månget
hus. Svenska Dagbladet 8.5.2004
[bildat till Martin Timell, programledare för
tv-program om renovering av hus]
tjejkött tjejkött tjejkött kött som unga kvinnor brukar
föredra, som kyckling och kalkon. 2006
• Så efter att med skeptisk min ha konsumerat
”tjejkött” (kalkon, typ) har jag
tuggat i mig min första oxfilé. Dagens
Nyheter 16.5.2006
12 SPRÅKVÅRD 2007/1
triage prior iage iteringsbedömning i akutsjukvården.
2001
• För att de sjukaste patienterna ska få
vård först sorterar sjukhusen sina akutpatienter
allt hårdare. Metoden kallas
triage (sortering på franska) […] Triage
innebär att erfarna sjuksköterskor
frågar ut patienten och anhöriga. GP
4.9.2006
[via eng. av fra. triage ’sortering’; även i
da.,no.; ursprungligen en metod lanserad av
en läkare i Napoleons armé]
villamatta stort utbr lamatta ett villaområde. 2002
• I Arlöv dominerar höghusen, i Åkarp
breder villamattorna ut sig. Sydsvenska
Dagbladet 23.9.2006
vårdotek en typ av dotek enklare vårdinrättning.
2005.
• Att hjälpa människor som söker vård
för enklare besvär och därigenom avlasta
vårdcentralerna – det är syftet
med de tolv nya Vårdotek som öppnats
i veckan i Göteborg i ett samarbete
mellan Apoteket och det privata vårdföretaget
Capio. På Vårdoteken finns
sjuksköterskor […] som […] dels kan
ge vård direkt, dels hjälpa patienterna
boka tid på annat håll. Dagens Nyheter
4.12.2005
vårdvisare person som hjälper vårdsökan- e
de tillrätta. 2006
• Lagstifta om rätten till fritt val av
vård samt inrätta speciella vårdvisare
som tillvaratar de mest sjukas intressen.
På måndagen presenterade moderaterna
sitt sjukvårdspolitiska program.
TT 21.3.2005
[förslag från moderaterna i valet 2006]
äldrelots person som hjälper vårdsökande elots
tillrätta. 2004
• Den som är över 75 år och fortfarande
bor hemma har rätt till lite extra
service. Det är tanken bakom projektet
Äldrelotsen som ska hjälpa äldre att
hitta rätt sjukvård och omsorg i Göteborg.
Allt de behöver göra är att slå ett
telefonnummer. Dagens Medicin
22.9.2004
[förslag från kristdemokraterna i valet 2006]
I arbetet med ordlistan har vi som vanligt
haft nytta av Språkdatas databas Språkbanken
liksom pressdatabaserna Presstext
och Mediearkivet för kontroll av ålder och
frekvens.
Liksom förra året har vi haft hjälp av
våra frivilliga excerpister, som systematiskt
letat efter nya ord och bidragit med
de flesta orden i listan. Vi tackar Rolf
Bååth, Sigrid Eklöf, Ingrid Frey, Kristina
Gareby Hjerpe, Karin Nilsson-Eklöf, Margareta
Nissby, Björn Thunström, Erika
Winther och Elisabeth Åkesson. Särskilt
tack till Christer Magnusson, som hjälpt
till inte bara med excerpering utan även
med registrering av orden.
Besökare på vår webbplats har också
bidragit genom att skicka in iakttagelser
om nya ord och även ord som man själv
hittat på. Vi publicerar de flesta löpande i
var sin lista på vår webbplats <www.
språkrådet.se>. Några av orden i nyordslistan
har kommit in den vägen: bloggosfären,
curla, drevkultur, fulbryt, groma, mobilstrumpa,
sverka, triage, äldrelots. 