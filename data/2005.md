4 SPRÅKVÅRD 2005/1
NYORD
Datalektiker med backflyt
BIRGITTA LINDGREN
År 2004 lärde vi oss ord som curlingförälder,
kyrktrappsvigsel och tsunami. Birgitta
Lindgren, ansvarig för Svenska språknämndens
nyordsarbete, redovisar här ett urval
nyord.
hittat. Vi tar tacksamt emot synpunkter
på orden, både vad gäller ålder och betydelse.
backflyt det att det går riktigt dåligt t .
2002
• Jag fick tre (!) punkteringar (= maximalt
backflyt). Privat webbplats 2002
[jämför flyt, oflyt]
backslick herrfrisyr med ganska långt k
bakåtstruket, ofta vaxat hår, jämför kammad
med en fläskkotlett och kotlettfrilla.
2002
• Alla killarna har backslick-frisyr och
ser ut att arbeta som fastighetsmäklare.
Alla tjejerna har kärringklänningar
trots att de inte kan vara många år över
trettio. Borås tidning 31.7.2002
[hemmasnickrat engelskt ord]
biomal slaktavfall som malts ned och an- mal
vänds till bränsle. 2002
• Värmeverket värmer upp runt 85
procent av Karlskoga tätort. Fyra procent
av den tillförda energin kommer
att bestå av biomal, som det nya bränslet
döpts till. När malda kadaver eldas i
en modern panna har de lika högt värmevärde
som skogsflis. Nerikes Allehanda
19.10.2002
I
 början av året kunde man höra mycket
om överbeskyddande föräldrar som
kallades curlingföräldrar. Intresset för
homosexuellas situation har skapat uttryck
som hbt, homokompetens, kyrktrappsvigsel.
I inrikespolitiken väckte finansministerns
uttryck köttberg om 40-talister
förtrytelse, och han fick göra en pudel,
alltså be om ursäkt.
År 2004 slutade med en katastrof, med
den jätteflodvåg som annandagen slog in
över stränderna kring Indiska oceanen. På
japanska kallas det tsunami, ett ord som
tidigare bara var känt av ett fåtal svenskar
som ett främmande ord.
I följande lista förtecknas ett antal ord
och fraser som uppfattas som relativt nya i
svenskan och som varit aktuella under
2004. En del av dem finns som synes belagda
tidigare men har inte tagits upp i tidigare
nyordslistor i Språkvård eller i Nyordsboken
(2000). Det årtal som anges
för orden är det tidigaste belägg vi har
 SPRÅKVÅRD 2005/1 5
blingbling glittriga och pråliga smycken blingbling
som skall visa att man är rik. 2004 –
blingblingare person som bär blingbling. e
2002 – blingblingig som förknippas med blingblingig
blingbling. 2004
• Och så är det så klart Alexandra Pascalidou,
Sveriges svar på ghetto fabulous.
Hon snackar skiten ur Birros
statarromantik och säger att förortsbor
mest drömmer om blingbling. Expressen
3.2.2004
• The Donnas fick sitt stora genombrott
[…] med förra skivan […] Nu är
de otåliga och säger att de vill få råd att
skaffa pool och blingblingiga diamantörhängen.
Dagens Nyheter 27.10.2004
• Agge, Suarez-Golborn, L Nutta &
John marco kör hiphop & r’n’b för såväl
ryggsäckar som blingblingare. Aftonbladet
15.11.2002
[från eng.; företeelsen förknippas först och
främst med nyrika hiphopstjärnor; äv. i da. o.
no.]
blogg öppen dagbok på webben, blogg webblogg.
2002
• En blogg är ett förhållandevis enkelt
och anspråkslöst sätt att publicera information
i datumordning. Som i en
loggbok, alltså. Svenska Dagbladet
29.7.2002
[av eng. blog av weblog; da. blog, no. blogg]
bokstavsdrog drog som benämns efter og
sin initialförkortning, exempelvis BD
(butandiol). 2004
• Boråspolisen tvingas förmodligen att
lämna tillbaka 40 liter av den nya dödliga
bokstavsdrogen BD, som tidigare
tagits i beslag. Nerikes Allehanda
24.9.2004
[jämför bokstavsbarn om barn med damp,
adhd]
brattig snobbig, överklassig 2004 attig
• Om du vill ha lite genuin skärgårdskultur
[…] därute på ön ska du inte gå
på brattigt seglarhäng på lördag utan
till en äkta dansbana med kulörta lyktor.
Dagens Nyheter 16.7.2004
[till eng. brats, bratpack ’överklassungdomar’]
curlingförälder en mamma eller pappa förälder
som vill sitt barn så väl att han eller hon
gör allt för att undanröja – sopa bort – alla
hinder och svårigheter, precis som en curlingsspelare
som ivrigt sopar isen för
att curlingstenen skall glida fram lättare.
2004
• Har du barn och är hyfsat välutbildad?
Hårt arbetande, lite stressad och
ganska ambitiös? Är du beredd att göra
allt för att dina barn ska ha det bra?
Risken är överhängande att du är en
curlingförälder. Svenska Dagbladet
12.1.2004
[efter da. curlingforældre hämtat från Bent
Hougaards bok ”Curling-forældre og Service-børn”,
2000. I januari 2004 slog uttrycket
snabbt igenom i svenska medier, främst genom
en artikelserie i Svenska Dagbladet; redan
1996 hade dock Alf Svensson lanserat
curlingpolitik, se detta ord; no. curlingforeldre]
curlingpolitik politik som innebär att politik
man underlättar för någon annan (och
därmed uppoffrar sig själv). 1996 – curlingpolitiker
person som bedriver cur- politiker
lingpolitik. 2004
• Det finns tecken på att många centerpartister
är missnöjda med ”curlingpolitiken”,
med att sopa banan åt Göran
Persson, sade kds-ledaren. Dagens
Nyheter 11.6.1996
• I ett folkhem är steget från curlingföräldrar
till curlingpolitiker inte långt.
Svensk politik kretsar till nittio procent
6 SPRÅKVÅRD 2005/1
kring frågor om trygghet och rättigheter,
med den självklara utgångspunkten
att det är politikerna som sopar banan.
Dagens Nyheter 25.1.2004
[jämför curlingförälder]
curlingstat lingstat stat som uppfattas som alltför lingstat
beskyddande. 2004
• Jämför med den mentalitet som följer
i spåren på den svenska välfärdsstaten.
I Sverige betalar vi höga skatter och
därmed tror, eller till och med vet, vi
att det är någon annan som skall fixa
de problem vi råkar ut för. ”Nånannanismen”
har fenomenet kallats för,
”curlingstaten” är ett annat begrepp för
samma sak. Gotlands Allehanda
4.3.2004
[jämför curlingförälder]
datalektiker person som verkar ha svårt datalektiker
att använda dator och Internet. 2004
• Ska en ”datalektiker” behöva bli
omyndigförklarad [...] Men om man
nu inte kan lära sig använda datorer/
internet? [...] personen ifråga kanske
bara inte kan lära sig? Nerikes Allehanda
26.7.2004
[efter mönster av dyslektiker, där lektiker
plockats ut och felaktigt etymologiskt sett
getts betydelsen ’någon som inte kan (något)’]
fashionista mycket modemedveten per- nista
son. 2001
• En verklig ”fashionista” berättar om
sitt liv i, för och med modet. Diana
Vreelands värld är de stora modehusen,
en mondän societet och de tunga modemagasinen
från cirka 1930 till 1970.
Dagens Nyheter 14.7.2001
[efter eng. fashionista till eng. fashion ’mode’
och italienska personbildningar på -ista, t.ex.
modista ’modist’; äv. i da. o. no.]
flexitarian person som ”flexar” mellan att ian
vara vegetarian och köttätare. 2004
• Hört talas om flexitarianer? Det är
inget annat än vegetarianer på deltid,
människor som äter mycket frukt och
grönsaker men tar sig en korv eller
köttbit emellanåt. Och de blir bara fler
och fler. Helsingborgs Dagblad
31.3.2004
[från engelskan efter mönster av vegetarian,
utnämndes till året mest användbara ord i
USA 2003]
fronta ökad anv.: stå eller placera längst nta
fram; frontalkrocka. 1994
• Boklådorna […] uppsöker den kommersiellt
lagda skribenten i akt och
mening att fronta upp sin bok. Fronta
upp betyder på nusvenska att man först
försöker hitta den i mängden av konkurrerande
bokhögar och sen, när ingen
tittar, lyfter fram den så att den
syns. Expressen 28.11.1994
• Kungens kurva 16.16. Det smäller på
Tangentvägen, utanför Ica Kvantum.
Två bilar har frontat. En av de inblandade
smiter från platsen. Dagens Nyheter
19.11.2000
• ”Hungerstrejkarna” hade dock begärt
att deras identiteter skulle hållas hemliga,
och anstalten gick då deras viljor
till mötes. […] De […] är inte redo att
fronta med sina namn, säger en poliskälla.
Expressen 23.4.2004
[da. o. no. fronte]
förlåtandeintervall 2003
• För familjer med bostadsbidrag höjs
det så kallade förlåtandeintervallet från
200 till 1 200 kronor. Det innebär att
betydligt färre måste betala tillbaka bi-
 SPRÅKVÅRD 2005/1 7
drag eller få tilläggsbelopp då det slutliga
bidraget fastställs. Dagens Nyheter
23.12.2003
[jämför med förlåtande om väg eller bil, i nyordslistan
i Språkvård 2004/1]
garanterad traditionell specialitet, l specialitet,
GTS namnskyddsbeteckning som EU TS
ställt upp för maträtt som anses som en
specialitet för ett område. 2001
• Sveriges mest älskade ost, hushållsosten,
är numera en Garanterad Traditionell
Specialitet (GTS). Den har nu
samma status som mozzarella och parmesanost.
Nerikes Allehanda 26.2. 2004
gångfartsgata gata där endast biltrafik i tsgata
låg fart är tillåten. 1998
• Bottenvåningen i byggnaderna på
ömse sidor av Östra Kyrkogatan föreslås
därför inrymma butiker och andra
publika lokaler. Gatans nivå höjs något
i denna del och omvandlas till ett torg
med tillåten biltrafik. Torget ska bli en
”gångfartsgata”, där cyklister och gående
har företräde. Västerbottens-Kuriren
7.4.2004
gångpeng bidrag som tilldelas familje- peng
daghem (dagmammor) som en schablonersättning
för kostnaden av den dagliga
transporten till den allmänna förskolan.
2004
• Lagen om allmän förskola tolkas olika
i hela landet. I Stockholm protesterar
dagmammor för att det är för
krångligt med allmän förskola. I
Strömsund får barn i familjedaghem
ingen förskola alls, medan Danderyd
har infört ”gångpeng” för transport av
barnen. Dagens Nyheter 6.4.2004
hbt förkortning för homosexuella, bisexu- hbt
ella och transpersoner. 2000
• Vänsterriksdagsledamoten Tasso Stafilidis,
ansvarig för partiets hbt-frågor,
och partiledaren Gudrun Schyman
kräver ändrad lagstiftning för homosexuella,
bisexuella och ”transpersoner”.
Dagens Nyheter 31.7.2001
[efter eng.; även i da. o. no.]
hjärtstartare föreslagen svensk benäm- e
ning på defibrillator, apparat som återför
onormal hjärtrytm till normal, t.ex. vid
förmaksflimmer el. kammarflimmer.
2004
• I Danmark har man nu börjat placera
ut defibrillatorer, bärbara hjärtstartare,
på arbetsplatserna. Apparaterna anses
vara så lätta att använda, att lekmän
kan återuppliva människor som drabbats
av hjärtstillestånd. Hallands Nyheter
20.3.2004
[efter da. hjertestarter, no. hjertestarter]
homokompetens kunskap om vad ho- mpetens
mosexualitet innebär och förmåga att bemöta
homosexuella på ett korrekt sätt.
2001
• All personal hos polismyndigheten i
Örebro ska gå igenom en halv dags utbildning
i homokompetens. Syftet är
att förbättra situationen för homo-, bisexuella
och transpersoner på jobbet.
Nerikes Allehanda 12.5.2004
[ansluter till modeordet kompetens]
instegsjobb ett sätt att få in flera ungdo- instegsjobb
mar på arbetsmarknaden enligt förslag
från folkpartiet. 2003
• Regeringen står handfallen inför den
lavinartade ökningen av arbetslösa
ungdomar. […] Lösningen kan i stället
heta ”instegsjob” och lärlingssystem,
8 SPRÅKVÅRD 2005/1
menar folkpartiet. Arbetslösa ungdomar
under 25 år får anställning i högst
ett år med samma begränsade arbetsrättsliga
villkor som vid provanställning.
[…] ”Instegsjobben” lanserades
på folkpartiets landsmöte i november.
Dagens Nyheter 17.1.2004
kammad med en fläskkotlett kammad med en fläskkotlett herrfrisyr kammad med en fläskkotlett
med ganska långt bakåtstruket, ofta vaxat
hår, jämför backslick och kotlettfrilla. 2002
• Söta Gry Forssell hade lagt håret
bakåt och vi tänkte att hon kanske
hade kammat håret med samma fläskkotlett
som Kjell Bergqvist i en tv3-
dokumentär häromdagen menade att
Daniel Nyhlén måste använda sig av.
Webbkälla 2002
• I USA florerade det välbekanta uttrycket
våren 1999 i flera tidningsartiklar
om ishockeyspelare. Ett år tidigare
använde en filmkritiker i Washington
Post precis samma fras för att
beskriva några gangstrar i filmen ”Mr
Nice Guy”. Men själva ursprunget, urkällan?
Kanske har Calle Linton från
”Folkrepubliken Hornstull, Söders
Höjder, Eken” nått slutet på tråden.
Uttrycket kommer förmodligen från
filmen ”Rhinestone” från 1984. I filmen
ingår Dolly Parton ett vad om att
hon ska göra sin näste man till countrysångare.
Den hon först träffar är en
taxichaufför, spelad av Sylvester Stallone.
Bland de skämt han försöker dra på
scenen finns kommentaren att någon
ser ut som om han kammat sig med en
fläskkotlett. Visst är det märkligt att en
manusförfattare i Hollywood för tjugo
år sedan så adekvat kunde beskriva dagens
ynglingar kring Stureplan. Dagens
Nyheter 23.9.2004 Kurt Mälarstedt.
kotlettfrilla herrfrisyr med ganska långt la
bakåtstruket, ofta vaxat hår, backslick,
kammad med en fläskkotlett. 2004
• Han kan inte heller, i romanen, hålla
reda på vem som tillverkar uttrycket
”de såg ut som om de kammade sig
med en fläskkotlett”, senare ”kotlettfrilla”.
Webbkälla 2004
krana ökad anv.: hälla upp vätska med ana
hjälp av en kran. 2004
• Gudrun Schyman rasar mot Systembolagets
lådviner. De riskerar att göra
medelålders kvinnor till alkoholister.
Det är alldeles för lätt att gå där och
krana, säger hon. Aftonbladet 8.7.2004
[känt i sydsv. dialekter sedan tidigare och som
slangord; no. krane]
kyrktrappsbröl appsbröllop bröllop mellan perso- lop
ner av samma kön, där den juridiska delen
äger rum på kyrktrappan, eftersom den
enligt Kyrkans beslut inte får äga rum
inne i själva kyrkorummet. 2002 – kyrktrappsvigsel
appsvigsel 2004 appsvigsel
• 2001 genomförde han ett homobröllop
[…] Han höll bröllopsgudstjänsten
inne i kyrkan medan registreringen av
partnerskapet skedde på trappan utanför.
Begreppet Kyrktrappsbröllop var
fött. Dagens Nyheter 31.12.2003
köttberg bildl.: stor mängd människor. berg
2004
• Finansminister Pär Nuder gjorde i
går en så kallad pudel och backade om
uttalandet om ”40-talister som ett
köttberg som måste födas”. – Jag är
den första att beklaga om någon tagit
illa upp. Finansdepartementet blev i
går nerringt av ilskna 40-talister och
andra som reagerat på att Pär Nuder
vid ett frukostmöte i förrgår kallade
 SPRÅKVÅRD 2005/1 9
40-talisterna ett köttberg som 60-talisterna
måste föda. Expressen
3.12.2004
lokator föreslaget som ny benämning på kator
elektronisk fotboja. 2004
• Fotbojans teknik kan användas. Inte
för att stänga inne den ”karaktärssvage”.
Det vore ett straff. Men för att
spåra hans rörelser, och ge en viss social
kontroll. Han får bära den, så att polisens
dator ständigt är informerad om
hans position. En våldsverkare, lägenhetstjuv
eller klottrare, som återfaller,
kan polisen bara åka och hämta, om
han var på platsen för brottet. En hustruplågare,
som närmar sig fruns
adress, möts av en polis i porten. Beteckningen
fotboja blir fel. Kanske
passar ”lokator” bättre. Svenska Dagbladet
31.7.2004
[jämför eng. locator ’person eller apparat som
lokaliserar’ till locate ’lokalisera’; borde på
svenska bli lokaliserare; i andra sammanhang
förkommer positionerare och pejl, pejlare som
motsvarighet till eng. locator]
luvunge ungdom klädd på visst sätt, luvunge
framför allt i jacka med luva. 2001
• Om jag har åkt fast någon gång? Nu
vet jag inte vad du pratar om, jag målar
inte och har aldrig gjort det! Det är
dom där med luvor och säckiga brallor
som gör det! Jag är ingen luvunge. Privat
webbplats 2001
mansskatt mansskatt skatt som bara män skall beta- mansskatt
la. 2001
• Kanske behövs också en allmän
mansskatt mot våld, företagsbeskattning
på våldsprodukter och landsbeskattning
av krigförande länder? Dagens
Nyheter 16.12.2001
• Som det är i dag är det vi kvinnor
som grupp som får betala för att
Sverige har en könsmaktsordning som
diskriminerar kvinnor – och framför
allt betalar vi med rädsla, säger Gudrun
Schyman. Hon understryker att män
därför måste börja ta ett kollektivt ansvar.
Och ett sätt skulle kunna vara genom
höjd skatt – en ”mansskatt”. Expressen
5.10.2004
metrosexualitet osexualitet 2003 – osexualitet metrosexuel osexuell
heterosexuell man som är lika intresserad
av stil och utseende som man menar att
homosexuella män är. 2003
• Fredrik Strage skriver i Dagens Nyheter
om metrosexualitet. ”Män som är
bögar överallt förutom i sängen.” Han
skriver om Fab-five-generationen. […]
De som bryr sig om sitt utseende. Fab
Five är en realityshow där homosexuella
män gör om heterosexuella män.
Aftonbladet 12.04. 2004
• Metrosexualitet. Jag […] hade tagit
det första stapplande steget mot att bli
vad som kommit att kallas för en metrosexuell
man; en heterokille som tar
hand om sitt yttre och intresserar sig
för såna saker som en trångsynt
mainstream-värld tidigare främst associerat
med kvinnor och homosexuella
män. Kläder, manikyr, hårvård, inredning,
matlagning, till och med smink.
Upsala Nya Tidning 12.12.2003
[av eng. metrosexual till metro- ’storstad’ och
lekfullt rimmande på heterosexual; utnämnt
till årets kreativaste ord 2003 i USA; da. metroseksuel,
no. metroseksuell]
mms:a skicka mms, d.v.s. sms med bilder. mms:a
2002
• Priset […] måste vara så lågt att man
inte tvekar att MMS:a iväg en bild när
10 SPRÅKVÅRD 2005/1
man känner för det. Annars finns förstås
risken att det inte blir något
MMS:ande alls. Helsingborgs Dagblad
4.3.2002
mp3-spelare en apparat som kan ladda e
musikfiler från Internet och spela upp
dem; kan vara inbyggd som funktion i en
mobiltelefon. 1998
• Coolaste teknikprylen i sommar är en
bärbar MP3-spelare […] Roligast med
apparaten är att den är liten. Den väger
bara 65 gram. Expressen 25.6.1998
[efter eng. MP3 player till MP3 en metod för
komprimering av stora ljudfiler; da. o. no.
mp3-spiller]
nånannanism inställning att någon an- nånannanism
nan får ta hand om ett problem.1998
• Det är upp till dig själv om det ska
hända något i livet. Borta är den tiden
när vi kunde helt lita till stat, kommun
eller myndighet att fixa saker åt oss, säger
han. Och här krockar amerikanen
Steinberg med det Sverige som han säger
sig älska. De flesta svenska värderingarna
delar han, men inte ”nånannanismen”,
det vill säga att någon annan
ska fixa saken. Nerikes Allehanda
18.4.1998
polyamori det att flera kärleksrelationer i
samtidigt. 2004 – polyamorös som be- yamorös
driver eller karaktäriseras av polyamori.
2004
• Därför har han velat få polyamori till
diskussion, bland annat genom att
hösten 2003 skriva en motion med
budskapet att polyamorösa relationer
och polygami bör legaliseras […] Motionen
antogs inte av miljöpartiet […]
Men många medlemmar av Grön
Ungdom vill främja polygami och
”polyamorösa samlevnadsformer”. Expressen
13.6.2004
[efter eng. polyamoury och polyamourous av
grek. poly ’mång-’ och fra. amour ’kärlek’; da.
o. no. polyamori, polyamorøs]
romkom kortord för romantisk komedi. m
1999
• Bara ett par dagar efter det Andres
Lokko uttalat ordet romkom
för romantisk komedi i radions Kulturnytt
dök ordet för första gången
upp i en närliggande kvällstidning. Blir
det etablerat är det bra för sådana som
sätter rubriker. Dagens Nyheter
20.2.1999
[av eng. romcom för romantic comedy, jämför
sitcom för situation comedy ’fars, (pjäs med) situationskomik’;
no. romkom]
rugbyförälder motsatsen till förälder curlingförälder
(se detta ord). 2004
• Funderar nu på att bli företrädare för
en ny rörelse – rugbyföräldrarna. Jag
tror att jag är en rugbymorsa nämligen.
Åtminstone har jag fått signaler från
mina två älskade ungar om att det nog
förhåller sig så. Östgötacorrespondenten
8.4.2004
rutavdrag avdrag för hushållstjänster. ag
1996
• Arbetsmarknadsminister Margareta
Winberg anammade ett förslag från tre
s-kvinnor om Rutavdrag (renhållning,
underhåll och tvätt) – något slags motsvarighet
till männens Rotavdrag i
byggbranschen. Men det blev till slut
kalla handen från de egna och samarbetspartnern
centern. Dagens Nyheter
9.6.1996
• Från centerpartiet hälsar vi s-kvinnorna
välkomna till diskussionen om
 SPRÅKVÅRD 2005/1 11
att införa ett rutavdrag på samma sätt
som det nu finns ett rotavdrag. Nerikes
Allehanda 16.7.2004
[bildat till renhållning, r underhåll och u tvättefter
mönster av rotavdrag till reparationer, r ombyggnad
och tillbyggnad t ]
röstsamtal röstsamtal samtal via dator. 1996; mobil- röstsamtal
samtal som inte är videosamtal (se detta
ord). 2003
• I reklamen för mobilföretaget 3 återfinns
ordet röstsamtal, röst mot röst.
Avsikten med detta begrepp är att skilja
det från videosamtal, ett röstsamtal
kombinerat med rörliga bilder i högmoderna
mobiltelefoner. Man måste
då ha hörlurar (headset) annars skickar
mobilen bara en bild av ett öra. ”Telefonkameran”
håller man framför sig,
riktad mot en själv eller något annat
man vill visa, om påven skulle gå förbi,
en pågående fotbollsmatch – vad det
nu kan vara. Envar sin egen TV-station.
I fickformat. Företaget 3 har använt
begreppet röstsamtal i ungefär ett
år. Vi 2003/21
servicebarn barn som får all service från n
sina curlingföräldrar (se detta ord). 2004
[efter da. servicebarn]
smygöppna ökad anv.: öppna ny restau- na
rang, butik e.d. innan den officiella invigningen.
1992 – smygöppning. 1992 ning
• Man kan möjligen hävda att en ny
krog bör få en inkörningsperiod, och
att Berns kinesiska trots allt bara är
smygöppnad. Dagens Nyheter
11.1.1992
• I dag öppnar man bergsrummen i
Säve, där upplevelsecentret Aeroseum
ska öppnas nästa år. Det är en smygöppning,
och Roger Eliasson betonar
att det är under uppbyggnad. Göteborgsposten
17.8.2004
soldusch 2004 – h solduscha ett sätt att ha
snabbt få konstgjord solbränna genom att
låta sig duschas av en speciell lotion under
starkt tryck. 2004
• Jakten på den perfekta hudfärgen går
tydligen trögt. […] Årets kemiska nyhet
bygger på samma teknik som billackering
och graffiti: solduschen. […]
Den nya turbobrännan kräver ingenting
förutom pengar. Expressen
15.7.2004
• GT:s reporter skulle göra som de
fräcka grabbarna i treans Fab 5 –
solduscha. Göteborgstidningen
22.3.2004
spermatvätt metod där sperma från hiv- vätt
smittad renas från hivvirus. 2000
• Första svenska barnet fött efter spermatvätt.
Det första barnet i Sverige
som har kommit till sedan pappans
sperma tvättats ren från hiv-virus har
fötts. Dagens Nyheter 11.12.2004
studsmattesjuka skada som kan uppstå studsmattesjuka
när man använder studsmatta. 2004
• Snart finns en studsmatta i var mans
trädgård. […] Men föräldrar som leker
barn och hoppar på gungflyna.
Varför? De bryter både armar och ben.
Studsmattesjukan har redan blivit ett
begrepp inom svensk sjukvård. Göteborgsposten
2.7.2004
topsa ta salivprov e.d. med hjälp av bo- topsa
mullstopp (tops) för dna-analys. 2002
• Enligt uppgift till tidningen har över
500 personer ”topsats”, det vill säga
lämnat salivprov för DNA-analys. Borlänge
Tidning 5.11.2003
12 SPRÅKVÅRD 2005/1
webblogg se webblogg blogg. 2001
• Världen av webbloggar växer så att
det knakar. Den svenska bloggsfären
sträcker sig från Bildt.net, där Kalle
berättar vad han gjort för att rädda
världen i dag, till ”Hemmapappans
bravader”, där vi kan följa lille Maltes
feberkurva dag för dag. Dagens Nyheter
13.5.2003
[av eng. weblog]
videosamtal videosamtal mobilsamtal med telefon- videosamtal
mobil där man utnyttjar kameran, jämför
röstsamtal. 1999
• 3G är här. De första göteborgarna
kan redan ringa videosamtal i sina nya
dyra mobiltelefoner. Men istället för
jubel möts efterföljaren till GSM med
misstro och protester. Ingen tycks vilja
ha en strålande mast nära bostaden,
skolan eller dagis. Göteborgstidningen
24.6.2003
[da. o. no. videosamtale]
vuxenvälling skämtsam benämning på ling
caffelatte, i synnerhet sådan som smakar
kokt mjölk. 2003
• Man behöver inte gå många steg […]
innan man möter en medmänniska
med en mugg i handen. På muggen
sitter ett lock, i locket är ett hål och ur
det hålet ska man suga i sig en vätska
som kallas latte. Jag kallar det vuxenvälling,
en tryggt lugnande dekokt för
oroliga citysjälar. Likheten med spädbarnens
giriga snuttande på flaskan är
alltför tydlig för att jag ska vara helt
bekväm. Faktum är att jag känner mig
nästan infantil när jag dricker kaffe på
det där nya sättet. Aftonbladet
30.11.2004
örådisera omvandla till förhållandena a
som liknar de i tv-programmet Robinson,
med förnedrande utröstningar o.d. 2004
• Patrik Johansson har forskat om
skandaler i sju år och är nu klar med
sin doktorsavhandling. […] – Första
året var det mycket liv kring utröstningarna
men nu när vi vant oss vid det
blir vi inte så upprörda längre, trots att
det är mycket värre. På så sätt är samhället
örådiserat. Göteborgs-Posten
24.5.2004
I arbetet med ordlistan har vi som vanligt
haft nytta av samarbetet med Svenska
Akademiens ordboksredaktion och
Språkdata vid Göteborgs universitet.
Språkdatas databas Språkbanken liksom
pressdatabaserna Presstext och Mediearkivet
har varit ovärderliga för kontroll av
ålder och frekvens samt vid sökning av
belägg.
Liksom förra året har vi haft hjälp av
våra frivilliga excerpister, som systematiskt
letat efter nya ord. Vi tackar särskilt
Christer Magnusson (Stockholm), som
hjälpt oss inte bara med excerpering utan
även med registrering av orden. Vidare
tackar vi Catharina Andersson (Haninge),
Björn Dahlborn (Karlstad), Kristina Gareby
Hjerpe (Stockholm), Karl Erik Hedström
(Stockholm), Karin Marcusson
(Hallsberg), Barbara Rosborg (Uppsala),
Monica Scheer (Stockholm), Hilda Svensson
(Uppsala), Anette Sundström (Stockholm),
Johan Svensson (Malmö), Björn
Thunström (Stockholm), Lars Wiklund
(Täby) och Ann-Marie Vinde (Stockholm).
Vi vill också tacka alla andra som
mer sporadiskt bidragit med tips om nya
ord. 