Nyord 2007
agflation stigande priser på livsmedel. 2007.
 [från eng. av agriculture och inflation; även i da. och no.]
ankarbarn barn som skickats i väg ensamt som flykting för att kunna fungera som
anledning för vuxna anhöriga att senare söka asyl. 1996.
[jfr fi. ankkurilapsi; barnet ses som en person som förankrar hela familjen i det nya landet]
barista specialist på att tillreda espressodrycker, kaffebartender. 1996
betalvärd ordningsvakt och biljettkontrollant i Storstockholms lokaltrafik. 2006.

blåkort tillstånd för person utanför EU att arbeta inom EU-området 2007.
[jfr eng. blue card; jfr green card i USA; den blå färgen är hämtad från EU-flaggan; även i no.]
dampa vard., ökad anv.: vara bråkig och störande; bli arg, få utbrott. 2005 – dampad vard.:
arg, störande, jämför dampa. 2004.
 [till damp, en utvecklingsstörning som bl.a. innebär hyperaktivt beteende]
entourage ökad anv.: följe, uppvaktning (till vip-person). 1993.
 [av fra, entourage ’omgivning; uppvaktning’; äv. i no.]
Foppatoffel en sorts plastsko. 2005.
 [efter Peter ”Foppa” Forsberg, som lanserat skon i Skandinavien]
förortare vard.: person som bor i någon förort, i synnerhet de s.k. miljonförorterna. 1967.

givomat kortautomat för välgörenhet. 2007
gående skolbuss barn som går till skolan i samlad tropp under ledning av en vuxen; kallas
även gåtåg (se detta) och vandrande skolbuss (se detta). 2001.
gåtåg jämför föregående. 2007.

halvtaktsjobb en arbetsträningsform där arbetstagaren inte behöver hålla samma arbetstakt
som övriga anställda. 2006.
interaktiv skrivtavla elektronisk skrivtavla i form av en tryckkänslig skärm som man kan
skriva på med en specialpenna och där det skrivna sparas i ett minne; kallas även smartboard
(se detta). 2003.
 [da., no. interaktiv skrivetavle]
jobbtorg ökad anv.: en sorts arbetsförmedling; i synnerhet om den typ som införs januari
2008 i hela landet där Arbetsförmedlingen samverkar med andra, bl.a. Försäkringskassan.
1992
klimathot ökad anv.: risk för klimatförsämring. 1992.
[no. klimahot] 
klimatlarm ökad anv.: varning om klimatförsämring. 2000.
klimatmat mat av varor som är skonsamt producerade med tanke på en hotande
klimatförsämring. 2007.
 [da. klimamad, no. klimamat]
klimatneutral jämför klimatneutralisera. 2005.
 [da. klimaneutral, no. klimanøytral]
klimatneutralisera kompensera kodioxidutsläpp (t.ex. för en resa) genom att satsa pengar i
miljöräddande projekt. 2006. – klimatneutralisering 2006.
 [da. klimatneutralisering]
klimatsmart ökad anv.: klok och listig när det gäller att motverkas en hotande
klimatförsämring. 2002.
klimatsäkra ökad anv.: vidta åtgärder för att göra verksamhet bättre för klimatet. 1996.
[no. klimasikkre]
klimatvänlig ökad anv.: som hindrar eller inte påskyndar en hotande klimatförsämring. 1992
klimatångest ökad anv.: ångest inför en hotande klimatförsämring. 1999.
 [da., no. klimaangst]
koldioxidbanta minska på det personliga koldioxidutsläppet. 2006 – koldioxidbantare
2007 – koldioxidbantning 2007.
koldioxidmärkning information som visar koldioxidutsläppet för produktion och transport
av en vara. 1999
kristofobi irrationell rädsla för eller motvilja mot kristendom. 2003 – kristofobisk 2006.
[da. och no. kristofobi]
kubtest ett fosterdiagnostikprov. 2007
[bildat till kombinerat ultraljud och biokemisk screening]
kulturkofta ökad anv., skämts.: kulturellt engagerad person. 1999.
 [anspelar på den stereotypa bilden av en kulturkonsument som en kvinna iförd kofta]
livspussel ökad anv.: de invecklade problem som livet erbjuder, i synnerhet i vardagslivet;
även kallat vardagspussel. (se detta). 1992
munhota hota muntligen och inte med vapen. 2007.
[jämför vapenhot]
nixa ökad anv.: spärra sin telefon mot samtal från försäljare genom att anmäla sig till ett
visst register som telefonsäljare skall stämma av mot. 2001.
[till Nix-Telefon, den organisation som håller i detta register] 
nyfriskjobb anställning för långtidssjukskrivna som subventioneras av staten; införs jan.
2008. 2007.
nyhetsbok bok som behandlar en alldeles färsk medialt uppmärksammad händelse. 2006.
[kallas på eng. instant book]
näthat hat som uttrycks mot någon på Internet, t.ex. i form av kommentarer på någons blogg
2007.
passivhus hus som värms upp passivt genom värme från personer som vistas i huset,
elektriska apparater m.m. och inte genom aktivt tillförd värme. 2003.
[även i da. och no.]
pimpa vard.: göra lyxigare. 2003.
[av eng. pimp bildat till subst. pimp ’hallick’; anknyter till föreställningen om hallickars förkärlek för lyx
och prål; da., no. pimpe]
rallylydnad hundsport där hunden skall klara hindren på en bana på kommando från sin
husse eller matte. 2006.
reinfeldtare omläggning av ett partis politik som gör att det närmar sig motståndarnas
politik. 2005.
[efter Fredrik Reinfeldt, som anses ha lagt om sitt partis politik på det sättet]
skajpa ringa via Internetuppkoppling med programmet Skype. 2006 – skypa 2003.
 [till Skype]
smartboard ökad anv.: interaktiv skrivtavla (se detta). 1999.
[eng. smartboard eg. varumärke ’smarttavla,]
spelnykter som blivit fri från spelberoende. 2007.
styrdans ökad anv.: dans där de dansande håller i varandra och en styr. 1993
tidningsmobil mobil anpassad för material från en tidning webbplats. 2007
transfett ökad anv.: (egentl. transfettsyra) fettsyra som bildas när vegetabiliska oljor härdas.
1994.
[da. transfed, no. transfett]
tävla ut erbjuda som pris i en tävling. 2003.
[jämför lotta ut]
vandrande skolbuss ökad anv.: gående skolbuss (se detta. 2000.
vardagspussel ökad anv.: jämför livspussel. 1996.
wiki 1. teknik som gör det möjligt för vem som helst som besöker en webbplats att snabbt
ändra och lägga till information där. 2. webbsida som utnyttjar sådan teknik. 2001.
[via eng. av hawaiianska wiki ’snabb’; även i no.]
wikipedisk 1. som avser Wikipedia 2. tvivelaktig. 2007. 
[betyd. 2 anspelar på att Wikipedia inte alltid är pålitligt och anknyter till encyklopedisk]
vintage ökad anv.: (av) gammal fin kvalitet (i synnerhet om andrahandskläder)
[efter motsv. anv. i eng.; även i da. och no.]
zorra i innebandy: balansera bollen på klubban under vridningar och vändningar med
klubban. 2005
[bildat efter filmfiguren Zorro, som tecknade ett Z i luften med svepande rörelser med sin värja] 