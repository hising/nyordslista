Några nyare ord i
svenskan
I följande lista förtecknas ett antal ord
och fraser som uppfattats som relativt
nya i svenskan och som varit aktuella i
svensk dagspress under 1993. En del av
dem finns belagda tidigare men har inte
tagits upp i de nyordslistor som förut
publicerats i Språkvård (nr 1 och 4/1987,
1/1989, 1/1990, 1/1991, 2/1992, 2/1993).
Anledningen till att dessa ord nu har
kommit med är att de ökat i användning
eller fått förnyad aktualitet. Det datum
som anges omedelbart efter ordförklaringen
eller senare i artikeln avser det
tidigaste exemplet på ordets användning
i skrift som vi träffat på. Uttalet av ett
ord anges i förekommande fall i en hakparentes
efter uppslagsordet. Ordets betoning
anges, där så behövs, med en
punkt under vokalen i den stavelse som
är starkast betonad. Liksom i de tidigare
nyordslistorna anges slutligen också nyordens
eventuella motsvarigheter i danska
och norska.
Synpunkter från läsarna på ordens
ålder, betydelse och användning tas
gärna emot. Listan är sammanställd och
redigerad av Lena Moberg.
alujobba arbeta inom projektet Arbetslivsutveckling
(ALU). NN, 46 år,
badade redan som skolbarn i badhuset.
Nu alu-jobbar han med att reparera
det. DN 29/12 1993
arbeta vitt De seriösa krogägarna får en
ohållbar situation om andra kan konkurrera
med obetalda skatter och avgifter
och lågbetald arbetskraft. - De
som arbetar "vitt" löper stor risk att
slås ut. DN 11/3 1993
18 Språkvård 2194
Bankstödsnämnden handlägger frågor
om statligt stöd till banker och andra
kreditinstitut. 1993
Barnombudsmannen, förkortat BO, ny
myndighet, inrättad 1993; bevakar
barns och ungdomars rättigheter och
intressen med utgångspunkt i FN:s
barnkonvention. Samma benämning
dock använd tidigare dels på viss verksamhet
inom Rädda Barnen, dels som
rubrik på en insändarspalt för barn i
Expressen. Regeringen planerar att i
höst lägga fram förslaget om att inrätta
en särskild barnombudsman. SvD
30/9 1992 [no. Barneombudet]
barnsexturism På torsdag / .. .I ger regeringen
rikspolisstyre/sen i uppdrag att
finna former för ett samarbete med
polisen i turist/änder där barnsexturism
florerar. DN 11/12 1992
benchmarking [eng. uttal] 1991. Begreppet
"benchmarking" växer med
våldsam kraft fram i medvetandet hos
svenska företag. Det handlar om att
systematiskt identifiera framgångsfaktorer
hos de bästa företagen och praktisera
dem i den egna verksamheten,
för att uppnå bästa resultat. SvD 14/4
1993 [amer. eng. benchmarking; no.
benchmarking] - benchmarking-teknik
Förnyelsefonden och Civildepartementets
Utvecklingsgrupp har tagit
initiativ till att utveckla en arbetsmodell,
"Framgångsanalys", vars grundide
baseras på den s k benchmarkingtekniken.
Aktuellt från statens förnyelsefond
3-4/1993
bläddra ny användning i betydelsen
'växla mellan olika TV-kanaler'. Ju
fler kanaler vi fått, desto vanligare har
det blivit att folk använder televisionen
till att bläddra fram och tillbaka 
mellan programmen på jakt efter det
som för ögonblicket ger bästa utbytet.
DN 16/8 1993 (jfr zappa)
BO se Barnombudsmannen
ekoförsvar Ekoförsvar eller ekosabotage
är ett nytt fenomen inom svensk
miljörörelse. Namnlistor cirkulerar
där människor lovar att med direkta
aktioner stoppa Öresundsbron eller
nya motorleder i Stockholm. / .. .I
Ekosabotage har hittills förekommit i
form av åverkan på vägmaskiner,
skogsmaskiner i Norrland, spikar i
träd som ska avverkas och förstörda
skyltfönster. DN 8/8 1993 [efter eng.
eco defence]
ekosabotage se ekoförsvar
elektroniskt spår Allt fler människors
förehavanden på arbetet och fritiden
registreras timme för timme i olika
datorer. Med de elektroniska korten
har vi fått det elektroniska spåret.
Uppgifter dygn för dygn om en persons
förflyttningar i tid och rum,
inköp, bankuttag, hotellvistelser, telefonerande
och så vidare lagras i olika
datorarkiv. DN 19/11 1993
e-post elektronisk överföring av meddelanden
mellan datoranvändare. 1992.
Det nya brevbäraravtalet / .. .I öppnade
verkligen alla slussar för elektronisk
postbefordran, s k E-post som kan
sägas vara en förlängning av faxens
räckvidd. / .. .I E-post finns redan nu
hos många företag och i begränsad
omfattning hos privatpersoner. SvD
18/10 1993 [efter eng. e-mail; da., no.
e-post; termen e-post rek. av Nordiska
språksekretariatet 1992)
etnisk renhet Sjukliga fixeringar vid
etnisk renhet, isolering, revirtänkande
och rädsla för det främmande. DN
21/7 1993 - etnisk rensare Nu efter
valet, som bojkottades av de röda
khmererna, börjar hetsen och våldet
igen. Allt fler vietnameser flyr och Pol
Pot stoltserar som etnisk rensare. DN
13/6 1993 - etniskt ren Eftersom
etniskt rena stater inte finns och aldrig
har funnits leder denna strävan oundvikligt
till inkapsling i konstgjorda
politiska och administrativa formationer.
DN 21/7 1993 (jfr etnisk rensning
i nyordslistan i Språkvård 2/1993)
fallskärm ökad användning under slutet
av 1980-talet och början av 1990-talet
i en ny betydelse 'större avgångsvederlag'
(genom påverkan från eng.
golden parachute 'gyllene fallskärm');
nu också i en vidare betydelse 'försäkring'.
Tidningen Upp och ner / .. .I har
gjort en förtjänstfull sammanställning
av innehållet i några fallskärmar. DN
31/8 1986. Fords åte,försäljare har
bö,jat sälja bilar med "fallskärm".
Återköpsförsäkringen ger kunden kontantinsatsen
(minus 2500 i självrisk)
tillbaks om han/han [så!] drabbas av
arbetslöshet eller olycksfall och vill
lämna tillbaks bilen. SvD 27 /3 1993
[no.fallskjerm]
faxterror En 37-årig man har åtalats för
faxterror mot invandrarverket. När
mannen skickat 10-15 kilo fax och
faxarna proppats igen fick verket nog
och polisanmälde honom. DN 7 /5
1993 - faxterrorist person som utövar
faxterror. 1993
fel i uttr. [inte] vara [helt] fel Här är
varm korv helt fel. DN 12/7 1993. NN
är den sexigaste bruden i klassen, så
det vore inte fel att komma till där. A.
Skantze, Grattis Gud, 1993 (jfr rätt)
Språhdrd 2194 19 
flow [eng. uttal] Flow har man alltså när
man sysslar med någonting som får en
att känna sig alldelesf:b-t bra! (Är det
inte just det som på ungdomlig svenska
kallas "flyt"?). DN 28/10 1990.
Det handlar om flow, när man med
hela sin förmåga koncentrerar sig på
något, tiden försvinner och euforin
inträder. Man blir lycklig. SvD 17 /2
1993 [eng. flow 'flöde, tillströmning']
fryshusavdelning I fredagens DN kommenterade
hon kritiskt så kallade
"fryshusavdelningar" för personer
som lyfts bort f
rån sin gamla arbetsgemenskap
och inte längre har några
arbetsuppgifter. DN 20/12 1993
fundamentalism ökad användning under
slutet av 1980-talet och början av
1990-talet, också i icke-religiösa sammanhang
- fördelningsfundamentalism
De främsta drivkrafterna för det
nya missnöjesparti med socialistiska
förtecken som planeras till våren tycks
vara fördelningsfundamentalism och
politikeiförakt. DN 24/1 1990 - landstingsfundamentalism
1993 - marknadsfundamentalism
Är det önskvärt
att Afrika flyttas upp till de rika ländernas
produktions- och konsumtionsnivå?
/ .. .I NN ... varnar för att låta
"marknadsfundamentalismen" diktera
biståndsdebatten. SDS 13/1 1993 [no.
fundamentalisme]
gasa, gasning ny användning. "Gasning",
det vill säga sniffning av butangas,
sprider sig som en farsot på
Malmöskolorna just nu. / .. .I Det är
vanligast med gasning i 12-13-14-
årsåldern. I vissa områden i Malmö
har polisen dock hittat 10-åringar som
gasar. SDS 15/6 1993
gender [je-] könsroll. Vill också påpeka
20 Språki•ård 2194
att svenskan tycks ha begåvats med ett
nytt ord som tidigare fanns i engelskan.
Det gäller "gender", vilket används
allmänt i svenska biståndskretsar
sedan flera år tillbaka. I den tidigare
citerade annonsen i Lediga
Uppdrag söks en "rådgivare i genderf
rågor. / .. .I I svenskan tycks det motsvara
ungefär 'könsroll', det vill säga
kön i ett socialt perspektiv. Språkvård
4/1993, s. 7
gilla läget se läge
glastak ny användning i bildlig betydelse.
Glastaket sitter lägre än man trott,
enligt en studie från amerikanska
arbetsmarknadsdepartementet. Termen
"the glass ceiling" är allmänt
vedertagen som samlingsord för de
osynliga barriärer som hindrar kvinnor
och minoritetsgrupper från att nå
toppen i företagen. SvD 11/8 1991.
Bortsett från att mycket få kvinnor når
över glastaket till de verkliga toppjobben,
har kvinnor i allmänhet en mer
avspänd inställning till hierarkier.
Expressen 23/5 1992
glödvandring ceremoni som innebär
vandring över glödande kol. "Jag har
gått över glöden sju gånger i kväll.
Det är något som alla borde pröva.
Man känner sig så glad och modig
efteråt." Ceremonin samlade ett 20-tal
deltagare i den råkalla sommarnatten.
Än så länge är glödvandringar en sällsynt
företeelse i Sverige. Men i USA
har över en halv miljon människor
deltagit i "firewalks" sedan mitten av
70-talet. DN 25/7 1993
grammofonkusk Vad är grammofondans
egentligen? - Dans till grammofonskivor
helt enkelt. Har ni diskjockey
också? - Ja, men Hasse (Al-
fredson) föredrar den svenska termen
grammofonkusk. DN 23/10 1992
gripa läget se läge
grunge [eng. uttal] ungdomlig musikoch
klädstil, där man medvetet eftersträvar
att ge ett vårdslöst och sjabbigt
intryck. Det vi får höra denna söndag
är vuxen-grunge. / .. .I John Hyatt gör
sin enda Sverigespelning på Stockholms
nyaste rockscen, Palladium. DN
12/10 1993. Grunge är alltså det nya
modet som startade som ett anti-mode:
lumpiga kläder, bakvända mössor,
gärna oknutna kängor. Man ska se ut
som om nån har snott ens enda spegel,
ungefär som en uteliggare. DN 8/11
1993 [amer. eng. grunge; da. grunge,
no. grV,nsj] - grungig som kännetecknas
av grunge. Högsta mode i hiphopkretsar,
bland dem som virkat sig en
rastafari-frisyr, som vill se ut som
grungiga rock' n roll-pirater, och som
hoppas vara balla över huvud taget.
DN 31/12 1993 [jfr amer. eng. grungy
'sjabbig, skitig']
gärningsmannaprofil När lasermannen
härjade som värst beslöt polisledningen
sig för att göra en så kallad gärningsmannaprofil.
Metoden har utarbetats
av den amerikanska FEi-polisen
och används framför allt i jakten
på massmördare. En psykolog och tre
e,farna poliser fick uppdraget att sammanställa
och analysera polisens spaningsmaterial
och efter hand som
arbetet pågick växte successivt en personlighet
f
ram bakom dåden. DN I /7
1993 - gärningsmannaprofilering
arbetsmetod i syfte att få fram en gärningsmannaprofil.
1993
huligan ökad användning Ufr fotbollshuligan
nyordslistan Språkvård
1/1990) - kulturhuligan Vänsterpartiet
har utsett Jä,fälla till kulturhuligan
eftersom kommunen satsar minst
på kultur av alla kommuner i Storstockholm.
SvD 16/6 1993 - operahuligan
Föreställningen liknade en
hockeymatch där publiken pratade,
prasslade med papper, hostade och
bytte platser i ett. / .. .I Eftersom dessa
människor uppenbarligen inte bryr sig
mycket om föreställningen kanske det
räcker med att spela upp bandade
föreställningar på video. På så sätt
sparar Operan pengar och vi slipper
operahuliganerna. SvD 27 /6 1993 -
teaterhuligan teaterbesökare som
genom tillrop, visslingar o.d. ingriper
störande i en föreställning för att
påverka publikens och kritikernas uppfattning
om den. 1984 (om ryska förhållanden)

högupplösnings-TV television vars bild
har hög upplösning och därför är speciellt
skarp, skarp-TV. Ska man säga
"högupplösningsteve" eller "högskärpeteve"?
SVAR: "Högupplösningsteve"
är den mest precisa och fackmän
emellan den mest korrekta termen.
"Skarpteve" är en bättre populär term
än "högskärpeteve". TNC-Aktuellt
3/1992 [efter eng. high definition TV;
da. hv,jdefinitions-tv; jfr skarp-TV
nyordslistan i Språkvård 2/1992)
indie, indiepop INDIE ... kortform av
Independent. Från bö1jan en engelsk
term som betyder oberoende, använd
inom popmusiken för musik från små
skivbolag. Med tiden har dock musiken
på dessa småbolag kommit att ses
som en särskild genre, så kallad indiepop,
och den används nu vitt och brett
utan minsta krav på något oberoende
från storbolagen. DN 31/12 1993
Språkl'ård 2194 21 
klassvandra övergå till annan socialgrupp.
Det finns bara två sätt för britterna
att avancera i detta grymma
sällskapsspel. Det första är att klassvandra
genom ingifte och i enstaka
fall genom eget slit. DN 4/4 1993 -
klassvandring övergång till annan
socialgrupp. Säkert har många av 80-
talets juppare gått på pumpen, men en
misstanke är att det bara är klassvandringens
pendel som slagit tillbaka.
DN 23/1 1993 (jfr klassresa
nyordslistan i Språkvård 2/1992)
kulturhuligan se huligan
köpvideo Lägg en videorulle under julgranen,
föreslår DN:s videokrönikör
Mårten Blomkvist. Under året har
köpvideonfått ett genombrott. Försäljningen
har fördubblats. DN 20/12
1993
landstingsfundamentalism se fundamentalism

läge ökad användning i vissa uttryck -
gripa läget skaffa sig kontroll över
situationen. Vad som än är fallet
måste Boris Jeltsin försöka gripa
läget. Fortsatt semester är inte tillrådlig.
DN 27 /7 1993 - gilla läget acceptera
rådande situation. 1992 (tidigare
inom det militära). Man måste emellertid
"gilla läget" och acceptera att
vi sitter i en koalitionsregering, menar
NN, som tidigare hotat att rösta emot
vårdnadsbidraget i riksdagen. Det gör
hon inte längre. DN 1/7 1993
marknadsfundamentalism se fundamentalism

miljöbomb Gamla soptippar är tickande
miljöbomber. Ingen vet vad som finns i
deras inre. DN 8/5 1988. Det tickar en
miljöbomb i svenska hus. Tusentals
22 Språkvård 2194
ton giftiga tungmetaller sprids i naturen
va,je år i samband med att gamla
byggnader rivs. DN 8/3 1993 [da., no.
miljr/}bombe]
mingla under angenäma former röra sig
bland många mänruskor. På Grev
Turegatan finns träffpunkten för de
övervintrande yuppisarna. På f
r
edagseftermiddagen
minglar de vid bardiskarna,
mäklare, bankfolk och reklamfolk.
Dricker öl eller mineralvatten
diskuterar och umgås. DN 5/6 1993
[av eng. mingle (with) 'blanda sig
(med)'] - mingling På Lido samsas
hippkulturen med folk som inte går på
klubb i vanliga fall. Det är mer proffs
på Lido, mer mingling än på Spirit
eller Akvarium. DN 16/6 1990
Mitthögskolan Mitthögskolan, som f
rån
och med den 1 juli är namnet på högskolorna
i Sundsvall/Härnösand och
Östersund, har i dag ett forskningsanslag
på 6,4 miljoner kronor. SvD 23/3
1993
mulla Svenska konsumenter föredrar
jordiga morötter framför dem som är
tvättade. Men all jord har inte den
"naturligt" svarta färgen. Den kan i
stället vara grågul och lerig. Då tvättar
odlaren bort den fula jorden och
smutsar sedan ner morötterna igen
med svart mull. Samma sak sker med
potatisen. Den här processen kallas
mullning och är väl känd bland odlare
och grönsaksgrossister. / .. .I de som
mullar, det vill säga återsmutsar sina
morötter eller sin potatis, har låtit bli
att informera oss om det. DN 14/2
1992 - mullad Ibland får lyssnaren
höra de mest egendomliga saker i
radio. Som att det i Bryssel sitter en
välbetald svensk EG-ambassadör som 
med allvarlig hetta kräver att svenskarna
fritt ska få köpa något som den
vanlige medborgaren aldrig hört talas
om: nämligen "mullade morötter".
DN 6/10 1993 - mullning se mulla
målvakt ny betydelse. Sista stadiet i en
överbelånad fastighets liv kan alltså
innebära en utdragen jakt på någon
ansvarig. / .. .I Efter en lång tids utredning
döms kanske någon till ett kortare
straff Ofta en så kallad målvakt. En
målvakt är en person som fått en mindre
del av intäkterna för att ta risken
att bli straffad. Den verkliga hjärnan
bakom brottet går fri. DN 15/12 1992.
noll i uttrycket årskurs noll Sexårsverksamheten
i Stockholms stad, som på
försök startade i höstas, fungerar bra.
/ .. .I Det tycker de flesta förskollärare
som tar hand om barnen i årskurs
noll, enligt en preliminär delrapport i
en omfattande utvärdering av den
sko/förberedande verksamheten för
sexåringar. SvD 6/4 1993 - nollklass
En del kallar sexårsverksamheten för
0-klasser. Men det vill man inte göra
på Kvarnbackaskolan. - Ingen vill bli
betraktad som en nolla, säger NN. DN
20/8 1992
nollåtta skämtsam benämning på [person
frän] Stockholm (dvs. riktnummerområde
08); ökad användning som
förled i sammansättning under 1990-
talet. Och nollåttorna, seglarna från
riktnummerområde 08, Stockholm. AB
13/7 1984 - 08-dominans Kritiken
mot OS-dominansen i fp-ledningen har
uppenbarligen påverkat partiets valberedning.
SvD 31/8 1993 - 08-perspektiv
Det är också viktigt att vi inte
anlägger ett OS-perspektiv på frågan
/ .. .I Att själv få välja husläkare känns
lite konstigt i Norrland. Problemet är
ju att rekrytera läkare över huvud
taget. DN 14/8 1992 - 08-semester
Han / .. .I gör upp ett givande program
för fyra dagars OS-semester. SDS 27 /5
1990
närpolis Stockholmspolisens svar på den
ökande brottsligheten heter "nä1poliser".
Polisorganisationen i Stockholms
län skall stöpas om från grunden,
så att poliserna bättre lär känna
det område där de arbetar. Tanken är
att länet skall delas in i 60 närpolisområden
med egna närpolislokaler. I
områdena skall i genomsnitt 30 närpoliser
arbeta. SvD 10/12 1993 [da. na:rpoliti]

nätverka Hon påpekar att många grupper
kallar sig nätverk trots att de är
hierarkiskt styrda. Att "nätverka" är
ett arbete i sig om vi ska ta iden på
allvar, säger hon. DN 17/1 1993 -
nätverkare Nätverket Centernej till
EGIEU har etablerat sig i landets alla
va/distrikt och i 40 procent av kommunerna.
/ .. .I Att det skulle vara en fördel
för miljön i vårt land - eller för
Europa - att Sverige blev medlem finner
nätverkarna befängt. SvD 23/6
1993 [da. netva:rker] - nätverksbyggare
Handledning för "nätverksbyggare".
/ .. .I Frågetecknen kring nya
nätverk är många. Vilka är lämpliga
byggmästare när ett nätverk ska byggas
upp? Vetskap 17 /1992 - nätverksekonomi
Det nya näringslivet
efte1frågar ekonomer av en ny sort,
menar man. Det är ekonomer som är
kunniga i den "nätverksekonomi" som
håller på att ersätta den gamla fabriksekonomin
i hela Västeuropa.
Nätverksekonomin kännetecknas av att
varu- och tjänsteproduktionen sker i
Språkvård 2194 23 
många separata enheter som samspelar
i nätverk. Vetskap 12/1992
operahuligan se huligan
pc förkortning för eng. political correctness,
politically correct, se politiskt
korrekt
pigdebatt debatt om eventuell avdragsrätt
för köp av hushållstjänster. Det
går att få städhjälp för 50 kronor i
timmen redan i dag. Svart. Det visar
DN Konsuments marknadsundersökning
med anledning av den så kallade
pigdebatten. Enligt ett förslag f
rån kds
skulle arbetslösa ungdomar få mellan
55 och 60 kronor i timmen för att utföra
hushållsarbete. DN 30/6 1993
pk förkortning för politiskt korrekt, se
detta uttryck
politiskt inkorrekt se politiskt korrekt
politiskt korrekt Uttrycket politiskt korrekt,
eller PC som de mest initierade
säger, har snabbt smugit sig in i svenska
språket. / .. .I Det här är inte politiskt
korrekt, säger ledarskribenten i
Aktuellt, men jag tycker att facket är
skadligt för Sverige. / .. .I Alla pratar
om politiskt korrekt, men vad står
uttrycket för egentligen? I USA har
debatten mellan "politiskt korrekta"
vänsterintellektuella och "politiskt inkorrekta"
värdekonservativa pågått
länge. Uttrycket användes första
gången 1975, när en kvinnoorganisation
talade om att verksamheten skulle
gå "i intellektuellt och politiskt korrekt
riktning". Det anammades snart
av andra radikala grupper. Gratistidningen
Boulevard nr 4, vintern 1993.
POLITICAL CORRECTNESS - politiskt
korrekt (PK) Ordet har olika
betydelse, beroende på vem som
24 Språkvård 2194
använder det. Välj mellan: 1) Termen
P K har uppfunnits av konservativa för
att trivialisera och misstänkliggöra
feminismen, etnisk jämlikhet och
andra politiska strömningar, 2) PKåsikter
står för allt som den vita
medelklassen fruktar eller 3) PK är en
form av språklig, social och sexuell
McCarthyism. Den predikar tolerans,
men praktiserar motsatsen. DN 31/12
1993 [da., no. politisk korrekt]
Post- och telestyrelsen central förvaltningsmyndighet
inom post- och teleområdet,
inrättad 1993
prisa ny användning i betydelsen 'utdela
pris'. Engelsk hårdrocksdam prisade
Clawfinger. - Vanessa Warwick / .. .I
på kort visit för att leda prisutdelningen
vid svenska Zeppelingalan. DN
8/10 1993
rota renovera, bygga om och bygga till.
Att rota skyskrapor. Anpassning till
90-talet. Byggindustrin 1/1994 (ordet
bildat till benämningen ROT, förkortning
för renovering, ombyggnad, tillbyggnad')
rl}colasallad el. -sallat småbladig salladssort
av italienskt ursprung. i kruka
Rucolasallat. SvD 9/9 1993 (ital.
rucola)
russindisko skämtsam benämning på
pensionärsdans. Han/ .. .I har som förmodligen
ende forskare i landet fastnat
för fenomenet pensionärsdanser,
eller russindiskon som de på skämt
kallas ibland. SvD 11/2 1994
ryggsäck ökad användning i bildlig
betydelse - bära med sig i ryggsäcken.
Hon är strängt uppfostrad, dotter
till en pastor primarius. Det bär hon
förstås med sig i ryggsäcken hela livet. 
Det handlar om skuld, skuld, skuld.
SDS 22/4 1993 - lägga av sig ryggsäcken
Konkurrerande flygbolag är
upprörda över att det är så lätt att
flyga vidare efter en konkurs, som
trollar bort skulder. - Javisst, de lägger
av sig ryggsäcken. SvD 3/5 1993
ryssfemma tabletter med anabola steroider
som smugglas in från det forna
Sovjetunionen. Sedan Sovjetunionen
föll samman har det kommit ett stort
och billigt utbud av preparat bland
annat från de baltiska länderna. Så
kallade ryssfemmor med metandienon
kan nu köpas för en tioöring per
tablett. / .. .I Och marknaden är enbart
svart. SvD 29/6 1992
rätt i uttrycket alltid vara rätt. Att stå
ensam mitt i nattens stillhet och plaska
sig igenom avfallet efter ett jättekalas
är alltid rätt. Luther får sitt och samtidigt
gör man något åt den kommande
morgonen. DN 12/7 1993 (jfr [inte]
vara [helt] fel, se fel)
Sametinget ny myndighet som skall
verka för samisk kultur, inrättad 1993
[no. Sametinget]
scendykning benämning på ett speciellt
beteende vid popkonserter som innebär
att någon (ofta ur publiken) kastar
sig frän scenen ut bland publiken.
STAGEDIVING - engelska för scendykning.
En modern dansstil som
praktiseras på högljudda konserter
med ung publik. Principen är enkel:
man ska upp på scenen och sen hoppa
ner i publikhavet därifrån, helst innan
vakterna hinner fram. DN 31/12 1993
skatteväxling 1992. Skatteväxling är det
nya modeordet inom miljöpolitiken.
Det betyder sänkt skatt på arbete och
höjd skatt på miljöfarliga utsläpp, och
vips så försvinner miljöproblemen
samtidigt som fler får jobb. Det låter
ju nästan för bra för att vara sant/ .. ./
Men faktum är att allt fler / .. .I talar
allt oftare om skatteväxling. SvD 7 /12
1993
Smittskyddsinstitutet ny myndighet, inrättad
1993.
spetsforskning avancerad forskning inom
ett visst område. Stiftelserna, som
får totalt 10 miljarder, kan börja dela
ut pengar till spetsforskning den 1 juli
1994. DN 4/6 1993 (jfr även spjutspetsforskning)
- spetsforskningscentrum
koncentration av ett antal
forskargrupper som bedriver avancerad
forskning och som därför har en
speciellt framskjuten position inom sitt
forskningsornråde. 1993 [motsv. eng.
centre of excellence]
spjutspetsforskning spetsforskning (se
detta ord). Lund vill ha spjutspetsforskningen.
Skapa ett fristående institut
för avancerad forskning i Lund.
Här finns unika förutsättningar för att
bedriva forskning av betydelse för
Sveriges utveckling som industrination.
Vetskap 14/1992
Språk- och folkminnesinstitutet ny
myndighet, inrättad 1993 (se även diskussion
av namnet i Språkvård 3 och
4/1993)
stagediving [eng. uttal] scendykning, se
detta ord. 1992
Statens institutionsstyrelse central förvaltningsmyndighet
för särskilda ungdomshem
och L VM-hem, inrättad
1993
teaterhuligan se huligan
Språkvård 2194 25 
tjänstekvinna ny användning i betydelsen
'kvinnlig tjänsteman'. 1982 (i finlandssvenska
sammanhang). En rådgivare
i genderfrågor som ska arbeta
med stöd till kvinnorna inom kooperationen,
med placering på den kooperativa
huvudorganisationens/ .. .I kvinnoavdelning
(3 tjänstekvinnor). Lediga
Uppdrag inom SIDA och FN 14/1993
(se även diskussion av ordet i denna
betydelse i "Insändare" i Språkvärd
4/1993)
transmogrifiera förvandla [till ngt groteskt]
Man sysselsätter sig med / .. .I
diverse tomt riksdagsmummel som
transmogrifierats till hyllmil av arkivbeständigt
papper. P. Englund,
Förflutenhetens landskap, 1991 [av
eng. transmogrify]
vitt i uttrycket arbeta vitt, se arbeta vitt
zappa väx.la mellan olika TV -kanaler,
"bläddra". 1989. Det amerikanska
fenomenet "zapping", att göra ständiga
kanalbyten och därigenom följa
flera program på olika kanaler samtidigt,
har nu blivit en vana också bland
svenska ungdomar. 80-90 procent av
skolbarnen och ungdomarna zappar
ofta eller ibland och en tredjedel tittar
regelbundet på TV på detta sätt. DN
7/12 1989. Jag har då aldrig "zappat"
till en annan kanal. Jag bläddrar,
byter eller möjligen switchar mellan
kanalerna. Brev till Språknämnden
från språkstuderande 1993 [av eng.
zap i samma betydelse] - zapping
1987 (då i fråga om möjligheten att
spola förbi ointressanta avsnitt på
video) el. (hellre) zappning [eng. zapping;
da. zapning]
åldringsbomb Åldringsbomben en myt.
- Den demografiska bomben är en
myt, hävdar NN / .. .I Han förkastar
talet om åldersexplosionen och en
därmed ökande försö,jningsbörda.
Bilden av den snart exploderande
bomben uppstår när man enögt bara
ser på den ena änden av befolkningspyramiden,
menar han. DN 19/8 1992
TACK, alla som har tipsat oss om nya ord och uttryck! Några känner antagligen
igen sina bidrag i årets nyordslista, medan andra kan undra varför inte deras tips på
nyord fått en plats i listan. Men som de flesta säkert förstår ryms däJ bara en bråkdel
av allt som registrerats under föregående år. Mycket visar sig vid närmare granskning
inte vara så nytt som man tror. Annat kan vara så fackbetonat eller speciellt att det
bara är av intresse för ett fåtal av läsarna. Alla ni som har delat med er av era iakttagelser
till oss kan i alla fall vara säkra på att era upplysningar på ett eller annat sätt
kommer till användning i vår nyordsverksarnhet och i det allmänna språkvårdsarbetet.
Vi hoppas få höra av er också i fortsättningen!
26 Språhård 2194 