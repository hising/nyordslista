LENA MOBERG
Nya ord och uttryck
under 1998
Här ger Lena Moberg en expose över uttryck som var i svang förra året.
Författaren ansvarar för nyordsarbetet på Svenska språknämnden.
Nyheter i politik, samhällsliv och näringsliv
har liksom tidigare år satt sina
avtryck i språket också under 1998. Att
det varit valår avspeglar sig i nyord som
tennispolitik och va/spion, ord som
avslöjar något om spelet i valkulisserna:
Valspion ger svar på tal [rubrik]
Klockan 11.30 kallar Östros till
pressträff om moderaternas skatter,
klockan 13 svarar m med ett motmöte.
"Tennispolitiken" importerad
från USA, har blivit ett nytt inslag
inför årets val. För att få underlag till
motattackerna skickar partierna ut
spioner till varandras möten. Det
finns få personer som kan Carl Bildts
tal och retorik så bra som NN, socialdemokraternas
man vid fronten.
Och vid nästan varje s-möte sitter en
moderat i salongen och antecknar.
(DN 6/9 1998)
Nyss importerat från anglosaxiskt håll,
möjligen bara för ett kort gästspel, är
också ordet spin doctor som benämning
på en ledande partistrateg under valkampanjen:

En "spin doctor" ska tämja media,
sätta snurr på nyheterna i en för partiet
eller politiken positiv riktning.
(Expressen 12/5 1997)
I valrörelsens slutskede kom statsministerns
något oväntade förslag att sänka
avgiftstaket inom barnomsorgen, och
ordet maxtaxa, som dittills levt ett
ganska undanskymt liv i språket, fick en
framträdande plats i den följande politiska
diskussionen om det vettiga i ett
sådant förslag. Finansministern ryckte
in till försvar med bl.a. följande meningsyttring
på DN:s debattsida den 26/8:
Från borgerligt håll påstås nu att vårt
förslag om maxtaxa för daghemsplats
skulle gynna höginkomsttagare.
Det är fel.
Återkommande i den politiska debatten
(förutom det till leda upprepade vård,
skola, omsorg) hördes också uttrycken
idepolitisk kompass, idekompass:
I svensk politik behövs en ideologisk
motkraft till en socialdemokrati som
kastat sin idepolitiska kompass över
bord. (DN 23/10 1998)
Det behövs en mycket tydligare idekompass
för att moderaterna ska växa
från drygt 20 till 40 procent. Det var
det centrala budskapet då Gunnar
Strömmer tog till orda i lördags som
nyvald ordförande för Moderata ungdomsförbundet.
(Metro 16/11 1998)
SPRÅKVÅRD 1/99 19 
Uttrycket politisk kompass, bekant sedan
tidigare i det politiska språket, kom
också till användning när statsministern
efter regeringsbildningen presenterade
sin nye socialminister:
Det viktigaste för ett statråd är att ha
en säker politisk kompass, förklarade
statsministern [ ... ] och tillade att få
personer i partiet har en "så säker
sådan som Lars Engqvist!"
(DN 13/11 1998)
Vinter-OS i Nagano tidigare under året
gav inte anledning till några större
språkliga nyheter. För första gången i
olympiska sammanhang användes förstås
den nya klappskridskon, som lanserats
något år tidigare, snart följd av
klappskidan:
Nästan hela världseliten i skridsko
har gått över till den nya klappskridskon.
Men det är inte bara inom
skridskovärlden som nya bindningar
gör revolution. Sekunder ska kapas i
längdspåren också. Så i Nagano-OS
lär en nyhet vara ett faktum: "klappskidan".
(SvD 27/1 1998)
Skon på klappskridskon har gångjärn
fram, och vid frånskjutet släpper
bakre delen av skon från skridskoskenan
som därmed hela tiden har
kontakt med isen och ger ett längre
skär med större framdrivningskraft.
Skrinnaren slipper åka på spetsen.
"Klapp-klapp" låter det, därav namnet.
(När Var Hur 1999, tr. 1998)
En och annan s.k. affär fick som vanligt
ge krydda åt den olympiska anrättningen.
Så fråntogs, dock bara temporärt,
den kanadensiske guldmedaljören
20 SPRÅKVÅRD 1/99
snowboard sin medalj, när hans dopningsprov
visade spår av rekreationsdrogen
marijuana.
För oss vanliga soffpotatisar, som
nära nog förgäves hade väntat framför
tv-skärmarna på svenskt olympiskt guld,
yppade sig en ny motionsform, stavgång.
Stavgången är här. En ny motionsform
för alla åldrar. När skidföret nu
är så dåligt tar vi stavarna med på
promenaden och förbränner fler
kalorier. Samt går säkrare. Friluftsfrämjandet
i Stockholm fick iden av
finländska kollegor för ett par månader
sedan och nappade. Stavgång var
inte alls något enbart för elitskidåkare
om somrarna. I kvällsmörkret har
ett par grupper nu stavgått tillsammans
i Nacka och Åkeshov.
(SvD 4/12 1998)
Även om idrotten höll tv-tittarna i ett
fast grepp, var det troligen ändå tvsåporna
som fångade det största intresset
när man efter dagens slit äntligen
kunde sjunka ner i soffan och softa
('koppla av', 'ta det lugnt') för en stund.
Men nu var det inte längre den gamla
vanliga, verklighetsfrämmande vulgosåpan
som gällde. Mediebranschen, som
lagt örat till marken och avlyssnat trenderna,
hade lanserat dokumentärsåpan
eller verklighetssåpan, på engelska docusoap:

Det ska vara riktiga människor i år.
Senaste modeordet i den svenska tvbranschen
är dokumentärsåpa. [ ... ]
Dokumentärsåpor med verkliga
människor, real characters, i verkliga
situationer är sedan några år omåttligt
populära i Storbritannien. [ ... ] I 
"docusoap" ger man sig ut och skildrar
folk i deras vanliga liv med hjälp
av såpoperans dramaturgi.
(DN 21/6 1998)
Så kallade docusoaps är nästa stora
TV-trend. [ ... ] Josef Hagberg och
Camilla Lundegård är två "vanliga"
svenskar som blivit kändisar genom
ver klighetsså por.
(Metro 18/6 1998)
Om sedan verkligheten i Rapport och
Aktuellt kändes alltför påträngande,
kunde man ju alltid fjärka bort den ( dvs.
stänga av den med hjälp av fjärkan,
'fjärrkontrollen', detta ord belagt redan
1991). Kvällen kunde sedan lämpligen
avslutas med lite expressmat, hastigt
hopplockad på hemväg från jobbet vid
Konsumdiskens matmekano:
En av Gröna Konsums nya satsningar
är "matmekano" där kunden själv
kan plocka ihop en måltid av olika
hel- och halvfabrikat.
(Metro 11/9 1998)
Ett glas av systembolagets nya påsvin
behövde då inte vara helt fel:
Bag in box kan översättas till påsvin,
eftersom drycken ligger i en påse
som är innesluten i en kartong. Vanliga
storlekar är tre eller tio liter och
vinet tappas med en liten kran i
nederkant av förpackningen. Vartefter
påsen töms faller den ihop och
någon luft ska aldrig kunna slippa in.
(DN 14/6 1998)
Guldkanter i tillvaron av olika slag kunde
antagligen behövas för att människor
skulle orka med sitt högstressarbete med
höga fysiska och psykiska krav och litet
beslutsutrymme. Att vara t.ex. vårdkoordinator
var säkert inte någon sinekur
under det gångna året:
En alltmer central position på sjukhuset
innehas av vårdkoordinatorerna,
de som lägger pussel för att så
många som möjligt ska få plats och
vård. (DN 6/7 1998)
För många var problemet emellertid det
omvända, de saknade arbete. Olika sysselsättningsprojekt
såg dagen, och den
tredje sektorn antogs vara ett område
som i framtiden skulle kunna ge fler
arbetstillfällen:
Någonstans mitt emellan den offentliga
sektorn och den privata finns en
möjlighet att skapa nya jobb - en
möjlighet man sällan talar om. Av de
sysselsatta i Sverige finns minst 4
procent i vad som på EU-språk kallas
den tredje sektorn. Här finns anställda
i folkrörelser, föreningar och kooperativ
där vinsten inte är det
huvudsakliga intresset. - Dessutom
finns det undersökningar som pekar
på att motsvarande omkring 300 000
heltider utförs som obetalt arbete i
den här sektorn. [ ... ] Europakommissionen
räknar med att sju miljoner
människor i Europa arbetar
inom "den tredje sektorn". Här ryms
föreningar och kooperativ som ofta
arbetar med olika sociala frågor, miljö,
kultur eller idrott - en möjlig
tillväxtmotor som EU hoppas mycket
på. ( DN 17/10 1998)
Ett yrke som troligen har framtiden för
sig är IT-pedagogens:
SPRÅKVÅRD 1/99 21 
I februari nästa år är den första kullen
IT-pedagoger klar med sin
utbildning. WM-data sköter utbildningen
på uppdrag av organisationen
SwIT, skriver Arbete & IT.
Utbildningen varar i 26 veckor och
sedan är det meningen att IT-pedagogerna
ska bli anställda på företag
för att hjälpa personalen att hantera
sina datorer, både via utbildning och
personlig hjälp.
(Metro, Nytt Jobb-bilagan
19/11 1998)
Hur sårbart vårt datorberoende samhälle
är visade sig under den gångna hösten,
när Smittskyddsinstitutet och Karolinska
institutet bombarderades med
e-post av djurrättsaktivister (belagt
redan 1995). Men fenomentet e -postbombning,
som i värsta fall innebär att
hanteringen av e-post helt slutar att fungera
för den drabbade, tycktes inte vara
någon nyhet för Telia:
Enligt Telias säkerhetschef [ ... ] är epostbombning
ett växande problem
för svenska företag. - Ett par gånger i
veckan har vi en kund som drabbas.
Oftast är det kompisar som okynnesskickar
mängder av brev till
varandra. Även Telia har råkat ut för
brevkampanjer då 10 000 brev störtat
in, senast för ett år sedan.
(DN 12/10 1998)
Mera fredliga aktivister gick i trädkramarnas
(se nyordslistan i Språkvård
2/1987) fotspår. 1997 års brokramare,
rälskramare och sjukhuskramare, som
ömmade för rivningshotade eller nedläggningshotade
objekt i sin omgivning,
följdes 1998 av byakramare och Kohlkra22
SPRÅKVÅRD 1/99
mare (anhängare till den nyligen avgångne
tyske förbundspresidenten), och
nu senast, 1999, av kärnkraftskramare
och skattekramare:
Ett av målen med skatteöverläggningarna
måste därför vara en plan för att
sänka skattetrycket kraftigt på sikt.
Det är därför oroande att Erik
Åsbrink inte alls berör problemen
med den sårbarhet som skattetrycket
skapar i sin artikel. För det är ju
många inom hans eget parti som inte
alls vill sänka skattetrycket, utan snarare
vill höja det. [ ... ] Och lyckas inte
Erik Åsbrink få dessa skattekramare
att förstå riskerna med det höga skattetrycket,
så lär den svenska ekonomin
snart vara på väg emot en ny kris.
(Norrtelje Tidning 28/1 1999)
Trots alla problem ute och hemma tycks,
åtminstone av tidningarna att döma,
många ha varit helt upptagna av att odla
en egen livsstil. Som en konsekvens av
detta har också bruket av ordet livsstil
tilltagit under hela 1990-talet. Till den
tidigare raden av sammansättningar
med detta ord, t.ex. livsstilsbil (äldsta
belägg 1994), livsstilsprogram ( om tvprogram,
1993), livsstilsmagasin (om
tidning, 1993) och livsstilsreklam (1993),
sällade sig 1998 också ordet livsstilspiller:
Impotensmedlet Viagra tillhör en ny
trend inom läkemedelsbranschen
som en del kallar livsstilspiller eller
komfortmediciner - mediciner som
inte bara används till att bota sjukdomar
utan också av friska människor
som vill höja sin livskvalitet.
(SvD 23/10 1998) 
Varifrån impulserna hämtats till alla
livsstilstrender (1998) står inte alltid helt
klart, men i fråga om livsstilssporter
(1996) råder inget tvivel. Till sporter av
det slaget räknas enligt Expressen den
15/2 1997 bl.a. bungyjumping, snowmountainbike,
beachvolleyboll, snowboard
och waveskiing, alla med tydligt
ursprung i (amerikansk) engelska.
Angloamerikansk påverkan på
svenskan gör sig inte bara påmind i
direkta lån. Ibland visar den sig i en
översättning ord för ord som kan te sig
märklig för ett ovant öga eller öra. Det
engelska outstanding'enastående', 'framstående',
som sedan länge också förekommit
som direktlån i svenskan, särskilt
i sportspråk, dyker t.ex. upp i ett
sportreferat våren 1998 i översättningen
utstående:
Limpar skulle ha utmanat mer. Med
sin fart och tvåvägsteknik var han på
förhand som så många gånger förr
banans utstående begåvning. Nu
hamnade han ofta på me!Janhand i
sin iver att lyckas. (SvD 20/5 1998)
Under året som gått har det också funnits
rikliga tillfällen att se och höra ordet
bekväm användas i vissa uttryck i betydelsen
'väl till mods', 'avspänd', 'ledig'.
Uppenbarligen är det en motsvarande
användning av ordet comfortable i engelskan
som ligger bakom det nya bruket
i svenskan, som kan spåras tillbaka
åtminstone till 1995:
Det enda negativa med tröjorna var
att en del av spelarna inte kände sig
riktigt bekväma i tighta kläder.
(DN 9/7 1998)
Med på podiet fanns Britta Lejon
[ ... ] Kjell Larsson [ ... ] och lngegerd
Wärnersson. De såg inte a!Jdeles
bekväma ut i sina nya roller som
statsråd. (SvD 7/10 1998)
I samma betydelse har också komfortabel
kommit till användning:
Vad tänker han [dvs. sångaren Christer
Sjögren] när han sjunger? - Då är
jag bara uppfylld med något jag
verkligen tycker om. Jag känner mig
befriad, komfortabel.
(DN 8/12 1996)
Och den som kommit för att höra de
nästan 30 år gamla tidlösa låtarna
[ ... ] får valuta för biljetten. Fogerty
känner sig äntligen komfortabel att
spela dem. (DN 11/9 1998)
Det var ett villkor från vår sida att det
skulle bli ett rent kontantbud. Jag
tror inte att de mindre aktieägarna
hade varit komfortabla med att få ett
ägande i ett ganska okänt amerikanskt
bolag. (SvD 8/1 1999)
Under de sista åren har vi också mötts av
en hel del nya ord med ändelsen -ism,
varav några uppenbarligen är översättningar
av motsvarande bildningar i engelskan,
t.ex. ålderism:
Könsbaserade generaliseringar går
under rubriken sexism. Dito om folkslag
kallas rasism. Fenomenet fick
namn och blev en del av språket. Då
kunde de identifieras och motarbetas
på a!Jvar. I engelskan finns termen
" ageism". Ordet dyker upp när
folk i samma åldersgrupp klumpas
ihop och dras över en kam. När äldre
SPRÅKVÅRD 1/99 23 
damer exempelvis får mindre socialbidrag
eftersom de äter mindre än
unga män skulle vi behöva ett liknande
ord i Sverige. Kanske skulle
vaksamhet för "ålderism" även sätta
stopp för vanan att ge alla under trettio
den homogena och något omyndigförklarande
titeln "ungdom".
(DN 29/9 1996)
Engelskans partyism kan inte heller uteslutas
som mönster för svenskans partism,
liksom engelskans favo[u]ritism för
svenskans favoritism ( det senare belagt
redan 1995):
Han vill att moderaterna går ifrån
"partismen" det vill säga att det egna
partiet alltid har rätt och de andra
fel. (SvD 11/12 1998)
Styrsystem måste ändras, favoritism
vid tillsättandet av vissa högre tjänster
skrotas, bedrägerier på hög nivå
bestraffas. (SvD 12/12 1998)
Om andra svenska nybildningar som
budskapism ( 1996 i en recension av
roman med tydligt politiskt budskap),
hycklerism (1998) och IT-ism (1998 om
föreställningen att IT är det enda saliggörande)
har uppstått spontant eller
genom påverkan från något annat språk
är däremot mera ovisst. Ordbildningsmönstret
tycks i alla händelser vara på
modet.
Genom påverkan av så gott som likalydande
ord i engelskan kan redan etablerade
svenska ord användas på nytt
sätt eller i ny betydelse. Sedan början av
1990-talet har exempelvis substantivet
senior börjat användas som adjektiv,
under 1998 noterat i uttryck av typen
24 SPRÅKVÅRD 1/99
den seniore forskaren, två seniora bankmän.
På liknande sätt har junior förekommit
som adjektiv i sammanhang
som de juniora tjänsterna inom EU
(1995) och nu senast i ytterligare en ny
position:
Över detta beslut ondgör sig NN
( 6/12). Efterträdaren skulle enligt
hans mening ha blivit alltför "junior".
Styrelsen borde i stället ha utsett
någon av de äldre forskare med längre
publikationslistor, som han tror
sig veta fanns bland dem som hade
anmält intresse. (SvD 17/12 1998)
Det nya bruket av senior och junior i
svenskan har med all säkerhet sitt
ursprung i motsvarande användning av
engelskans senior och junior.
Under 1990-talet har vi också kunnat
iaktta hur ordet ikon genom påverkan
från engelskans icon mer och mer börjat
användas i betydelsen 'symbol'. Betydelseutvecklingen
påbörjades i svenskan troligen
redan på 1970-talet i och med att
de grafiska symbolerna på en bildskärm
kallades ikoner. Nu används ikon allt
oftare i sammanhang där det handlar
om mänskliga symboler:
Som olympisk ikon är Lewis naturligtvis
ett kap för Stockholms OSkampanj.
(DN 6/7 1997)
Och i en del sammanhang ser ikon närmast
ut att kunna betyda 'portalgestalt',
'fixstjärna', 'kultfigur'. Så här skrev t.ex.
Ernst Brunner om Selma Lagerlöf
Dagens Nyheter den 3/10 1998:
Selma Lagerlöf var mån om sitt eftermäle.
I sitt radiotal från SO-årsdagen, 
på väg ner i "dödsskuggans dal, in i
glömskan och tystnaden" hoppas
hon att det verk som hon " efter fattig
förmåga sökt utföra är någonting att
ha och kanske skall leva kvar i någon
mån" när hon själv är försvunnen.
Radiotalet var inte bara tomma ord
från en åldrande konstnär, som långt
innan hon fick sitt porträtt på en
penningsedel redan blivit en ikon för
det svenska folket.
Ännu ett väletablerat ord som i svenskan
fått ett nytt användningsområde är
slutligen portal, bekant för de flesta Internetanvändare:

En portal är en sida som webbanvändare
först går till för att kolla nyheter,
se vad som är på gång, använda sökmaskinen
och i största allmänhet
utsätta sig för (reklam)impulser att
klicka vidare. Det vanliga är att sidan
är förvald som startsida (eller hemsida)
i det webbläsarprogram som den
blivande Internetinnehavaren får när
han eller hon abonnerar på Internet.
Det medför att avsändaren automatiskt
hamnar där varje gång som
webbläsaren aktiveras. I Sverige är
det Telias Passagen och Postens Torget
som är de största portalerna.
(DN 20/5 1998)
Med detta lämnar vi år 1998, tackar alla
som bidragit till denna årsberättelse
(Språkvårds läsare, PressText, Mediearkivet,
Språkdata och Svenska Akademiens
ordboksredaktion) och hoppas
på en god fortsättning på nyordsåret
1999.
Följande nya ord och uttryck behandlas i artikeln:
bekväm, brokramare, budskapism, byakramare, djurrättsaktivist, dokumentärsåpa, docusoap,
e-postbombning, expressmat, favoritism, fjärka, fjärka bort, hycklerism, idekompass, idepolitisk
kompass, ikon, IT-ism, IT pedagog, junior, klappskida, klappskridsko, Kohlkramare,
komfortabel, kärnkraftskramare, livsstilsbil, livsstilsmagasin, livsstilspiller, livsstilsprogram,
livsstilsreklam, livsstilssport, livsstilstrend, matmekano, maxtaxa, outstanding, portal, påsvin,
rekreationsdrog, rälskramare, senior, sjukhuskramare, skattekramare, spin doctor, stavgång,
tennispolitik, tredje sektorn, utstående, va/spion, vårdkoordinator, ålderism
SPRÅKVÅRD 1/99 25 