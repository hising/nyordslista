aktivkort (plast)kort med inbyggd mikrodator
i form av ett chips som kan lagra
stora mängder information. Fäst en mikrodator
på plastkortet istället för en magnetremsa!
Iden fick den franske journalisten
och uppfinnaren Roland Moreno
redan på 1970-talet. Men det var under
1980-talet som aktivkorten blev verklighet.
Ny Teknik nr 51-52 1990
aktivt kort aktivkort (se detta ord).
Lunchkortet är ett s.k. aktivt kort ...
med en inbyggd mikrodator, ett chip,
som "minns" hur mycket pengar som
sätts in och tas ut. SvD 11/3 1988 [no.
aktivt kort]
ansvarig ökad användning under 1980-talet
som efterled i sammansättningar,
t.ex. ADB-ansvarig, dataansvarig, utbildningsansvarig,
videoansvarig, fasadansvarig
[da., no. -ansvarlig]
bollplank i uttr. vara bollplank åt ngn fungera
som diskussionspartner åt ngn.
1980-talets mitt. Det handlar också om
att planera och organisera konferenser
och att vara bollplank åt försäljningschefen.
SvD 18/1 1990
bropendling sport som innebär att man,
fastgjord i en lina, hoppar från en bro
och pendlar fram och åter under denna.
28 Sprdkvdrd 1191
Bropendling har blivit en fluga hos ett
gäng unga Stockholmskillar. DN 13/8
1990 [no. bruhopping]
dagkirurgi På ett år har operationsköerna
nästan försvunnit helt på Huddinge sjukhus.
Man opererar mer än någonsin och
gör det samtidigt billigare än förut. Förklaringen
är övergången till att göra fler
operationer med enbart lokalbedövning
och inte full narkos. Det kallas dagkirurgi
och innebär att patienten skrivs in,
opereras och skrivs ut samma dag. SvD
18/12 1990 [no. dagkirurgi]
ekologisk flykting flykting som lämnat sitt
land på grund av miljöförstöring. Ekonomiska
och ekologiska flyktingar från
Sovjetunionen kommer inte att få stanna
i Sverige. SDS 22/11 1990 (jfr miljöflykting
i nyordslistan i Språkvård 1/1990)
ekoturism Ekoturism är en naturintresserad
turism som söker kunskap om och
förståelse för livet i till exempel regnskogen,
och inte sätter lyx och bekvämlighet
först på prioriteringslistan. DN 14/1
1990 (da. �koturisme]
eurojargong jargong präglad av EG-termer
som i mer eller mindre oöversatt
form överförts från de olika EG-språken,
främst engelskan. Vare sig vi vill 
det eller inte, "europeiskan" kommer att
invadera Sverige i och med vårt inträde i
EG. Trots gediget översättningsarbete av
termer och regelverk till behörig och korrekt
svenska blir det nog svårt att mota
bort främst anglicismerna inom fackspråket
vid gränsen. [ ... ] Men auktoriserade
translatorn ... ser en skillnad på det
som skrivs och det som talas. Det senare
faller ofta in i begreppet eurojargongen.
SvD 17/12 1990
faxeria [-'ri:a] -n pi. faxerior butik där
kunderna även kan sända och ta emot
telefaxmeddelanden. 1989. Tro det eller
inte, men i Stockholm finns numera
stans första faxeria - mötesplatsen där du
tar en fika medan du faxar meddelanden
över världen. Inom kort kommer det att
finnas ett hundratal f axerior runt om i
landet eftersom avtal skrivits med ett antal
tobakshandlare. DN 29/4 1990
femte sjukan Viruset är tidigare känt för att
orsaka den så kallade femte sjukan hos
barn, utslag och feber påminnande om
röda hund och mässling. SvD 5/1 1990
[ da. den femte sygdom]
föräldravandring organiserad vandring i
mindre föräldragrupper på gator och allmänna
platser i syfte att förhindra drogmissbruk
och våldsyttringar bland ungdomar
som befinner sig utomhus nattetid.
Föräldravandringar, polisundervisning
i skolan, ett stort antal kvarterspoliser
i skolan samt socialarbetare som sitter
i polishuset och arbetar är en del av
medicinen. DN 8/2 1990
glasnostisk ['-nåst-] som hör samman med
glasnost (se glasnost i nyordslistan i
Språkvård 4/1987). DN:s och Sifos opinionsmätningar
i Moskva och Leningrad
. . . ger i sin anspråkslöshet ändå nya
belägg för hur starkt den glasnostiska
vårfloden bryter fram genom det förtorkade
sovjetiska väldet. DN 26/6 1989
[ da. glasnostet]
global ökad användning under 1980-talet i
betydelsen 'total', 'övergripande'.
ha radar för ha känsla för, instinktivt ana.
Jag har väl lite radar för vad folk vill.
DN 14/2 1990 [da. ha (en) radar for]
höja ribban ökad användning i betydelsen
'vidga gränserna för vad som är möjligt',
'satsa mera' (jfr även sänka ribban).
Men om inte krav höjer ribban är
det frågan om jag över huvud taget ska
nämna ordet krav för min del. Det bara
förvirrar konsumenterna. SDS 20/10
1989 [no. legge lista h�yere]
kompostmodernism Kompostmodernismen
kommer att göra sitt intåg på 90-talet,
ansågs det på NordForm i Malmö när
Naturskyddsföreningen och Föreningen
Svensk Form visade upp resultatet av sin
gemensamma pristävling om ekologisk
design. SvD 17/8 1990 (jfr postmodernism)

lättintensiv Nu har han just flyttat till barnklinikernas
nyöppnade lättintensiv, en
avdelning som byggts upp just för de så
kallade kronikerna, barn som behöver
intensiv övervakning under lång tid. DN
29/4 1990
mega- ökad användning under 1980-talet
som förstärkande förled. megastad
1977. - megatrend 1983. - megamyller
Festen är ett megamyller. Enbart kören
räknar 30 000. DN 8/7 1990- megastjärna
Hans unika talang gjorde honom till
en av BO-talets megastjärnor, en supernova,
den klarast lysande himlakroppen.
DN 8/7 1990 [da., no. mega-]
miljöprofil (ett företags) inriktning på
miljöfrämjande åtgärder. 1987. Under
90-talet kommer det att ske en fundamental
förändring i hur vi producerar
och konsumerar, tror han. De före tag
som har en miljöprofil kommer att vara
eftertraktade. DN 23/5 1990 [da. milj�­
profil]
miljöreviderad som har genomgått miljörevision
(se nedan). Amerikanska aktiefonder
som satsat sina pengar i miljö
syfte att underlätta företagsledningens
kontroll av miljöskyddsrutinerna och
uppnå bättre överensstämmelse med
miljölagstiftningens krav. / USA blir det
allt vanligare att investerare väljer att satsa
pengar i bolag som kan presentera en
omfattande miljörevision. [. .. } Miljörevisionerna
visar ofta att företagen
slösar med energi och råvaror, samt att
det förekommer diffusa, okända utsläpp
från processerna. [. .. } Hittills har ett
fåtal svenska företag . . . i liten skala
genomfört miljörevisioner vid sina anläggningar.
DN 15/2 1990 - miljörevisor
person som utför miljörevision. 1986
minimjölk mjölk med lägre fetthalt än 0,1
procent och med tillsats av A- och Dvitamin.
/ början av september blir det
ännu trängre i mjölkdiskarna. För då
börjar den nya minimjölken säljas över
hela landet. DN 16/8 1990
måla in sig i ett hörn ökad användning i
betydelsen 'försätta sig i en trängd situation'.
Man målar in sig i ett hörn. Ju mer
man fryser priserna för att hejda inflationen
desto större blir påfrestningarna på
statsbudgeten, säger en diplomat. DN
11/10 1989
nedsippringsteori teori som grundar sig på
antagandet att ett ökat välstånd bland
de mer gynnade i samhället tenderar att
"sippra ned" också till de sämst ställda.
BO-talet var i mycket Reagans och Thatchers
årtionde. Det ekonomiska fundamentet
för dessa politiker, som efterapats
på andra håll, var den så kallade nedsippringsteorin
( eng. trickle down-theory).
Den gick i korthet ut på att föra en
ekonomisk politik som främst gynnade
de "välståndsbildande krafterna", alltså
de rika. DN 27/4 1990
nittiotalist ny användning i betydelsen
'person som är född på 1990-talet'.
"Kurre" blev Stockholms läns förste 90-
talist. Södersjukhuset vann därmed länets
konkurrens om första barn på det
nya året. SvD 2/1 1990 (jfr fyrtiotalist i
nyordslistan i Språkvård 1/1989)
30 Sprdkvdrd 1191
071-Iinjen benämning på telefonlinje som
kan utnyttjas av företag för avgiftsbelagd
kundinformation. 071-linjen heter
det nya medium, där företag kan sälja
olika typer av information per telefon.
Sedan en tid tillbaka har nu svenska
PLUS- och NMT-abonnenter kunnat
köpa information genom att ringa från
sin vanliga telefon. Det har varit allt från
horoskop till börsinformation. DN 1/11
1990 (annons) [I Norge kallas motsv.
teletjänst teletorg]
orkideämne ämne som intresserar enbart
ett fåtal specialister och som anses
mindre nyttobetonat. Orkideämnen,
som filosofi, klassiska språk och historia,
som skulle kunna ge insikter som
dämpade klättermentaliteten, har fått
minska på sitt utrymme eller helt försvinna,
medan mer naturvetenskapligt och
karriär- dvs. klättermässigt nyttiga
ämnen har fått breda ut sig. G. AdlerKarlsson,
Lärobok för 90-talet, 1990, s.
266 (motsv. ty. Orchideenfach)
panterkultur kultur som vänder sig till de
äldre (jfr benämningen grå panter för
vital pensionär, belagd i Expressen
1982, motsv. eng. grey panther). Redan i
dag är pensionärerna nationens viktigaste
påtryckargrupp. [ ... ] / takt med att
denna grupp förlänger sin biologiska,
sociala och ekonomiska vitalitet, organiserar
sig . . . kommer behoven av och
kraven på en särskild panterkultur att
öka. Pensionärerna har redan tillkämpat
sig särskilda radioprogram och tidningsbilagor,
och det råder väl inget tvivel om
till vem televisionens kafeprogram riktar
sig. DN 30/12 1990
pocketpark liten, tillfälligt anordnad park.
Rysstorget framför Stadsmuseet har förvandlats
från stenöken till parkidyll.
[. .. } "Ritad på en dag - byggd på en
natt- njut nu" står det på små skyltar vid
parkgångarna. Och nog njuter stockholmarna
av "pocketparken". DN 28/8
1990
programmeringspenna anordning som av-
läser streckkoder för TV-program och
med vars hjälp man programmerar
videobandspelare att spela in ett visst
programinslag. Det finns över 100 000
videobandspelare i landet som går att
programmera med dessa programmeringspennor.
De första såldes för nästan
exakt två år sedan och antalet sålda ökar
för var dag. SvD 6/4 1989 [motsv. eng.
digital scanner, no. videopenn]
riksmedlare inofficiell benämning på person
som på regeringens uppdrag leder
förhandlingarna mellan samtliga parter
på arbetsmarknaden. Idag fastställs riktlinjerna
för riksmedlaren Bertil Rehnbergs
andra försök till riksmedling. SvD
6/9 1990 - riksmedling inofficiell benämning
på förhandling mellan arbetsmarknadens
parter under ledning av en riksmedlare.
1990
sammetsrevolution benämning på den omvälvning
som ägde rum utan våld i Tjeckoslovakien
i slutet av 1989. I dag, ett
drygt halvår efter "sammetsrevolutionen",
kan man i Prag konstatera en
formlig Masarykkult. SDS 13/8 1990
[da. fl�jlsrevolution, no. fl�yelsrevolusjon]

skyddsköp köp av unika naturområden i
syfte att skydda dem från förstörelse
och exploatering. Och sedan flera år
finns det i Sverige organisationer som
stöder plantering av nyttoträd i Afrikas
jordbruksbygder. Varför inte också bidra
till "skyddsköp" av hotade, värdefulla
skogar i Afrika? SvD 21/8 1990 -
skyddsköpa (jfr skyddsköp ovan). Afrikas
unika arter är hotade I "Skyddsköpa"
skog en väg till räddning. SvD 21/8
1990
slutare Allt fler slutar sitt arbete och väljer
en tids arbetslöshet även utan ersättning
från arbetslöshetskassan. . . . Slutare
kallar Kjell Eriksson dessa människor i
brist på annat ord. SvD 18/1 1990 [jfr
eng. quitter]
stålkossa mjölkautomat som levererar
mjölk i lös vikt. Av stålkossan köper vi
mjölk i lösvikt och med egna flaskor.
SvD 28/3 1989
subsidiaritet principen att på central nivå
behandla endast sådana frågor som inte
kan avgöras på lokal nivå. Europa är
alltför stort för en totaladministration.
"Subsidiaritet" . . . är ett slagord inom
EG, som anger att det som kan skötas
bäst lokalt också ska ligga där. DN 16/11
1990 [motsv. eng. subsidiarity, fra. subsidiarite,
ty. Subsidiarität; da. subsidiaritet]

sänka ribban ökad användning i betydelsen
'göra avkall på sina krav', 'inte satsa
tillräckligt' (jfr höja ribban). Knappast
någon av de röster vi hört i sommar
tillhörde människor som sänkte ribban;
det är väl det som får oss att lyssna så
ivrigt i det döende BO-talet. SvD 4/8 1989
telefonbank Banker med personlig telefonservice,
s.k. telefonbanker, tvingar fram
nya regler för bankpersonalens arbetstider.
Banken stänger inte längre klockan
tre. DN 25/9 1990
wok [rimmar på bok] -en, pi. -ar rundbottnad
stekgryta, använd speciellt vid kinesisk
matlagning. 1982 [av eng. wok, ursprungligen
ett kinesiskt ord; da. wok] -
woka [rimmar på koka] laga mat i wok.
Allt måste vara skuret och klart innan
man börjar woka, eftersom tillagningen
ska gå snabbt. !ca-kuriren 7/3 1990 -
wokad (jfr föregående ord). Det finns
också bland förrätterna "wokade"
havskräftor och kyckling med grönsaker.
DN 9/12 1990
yuppienalle ficktelefon (se nyordslistan i
Språkvård 1/1990). Slutet av 1980-talet.
Ska du skaffa en bittelefon? Ta då ett råd
av DN Konsument - gå direkt på en
yuppienalle. För de allra flesta är nämligen
en ficktelefon på 900-bandet bästa
lösningen. DN 2/1 1990
återvinningsbar som kan återvinnas. Trots
lovorden till dagens mjölkförpackningar
arbetar Tetra Pak för fullt med att ta
fram återvinningsbara kartonger. DN 1/8
1990 [da. genbrugelig] 