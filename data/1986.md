**batteriholk** behållare för uppsamling av uttjänta
batterier. _Göteborgs kommunala
renhållningsverk har placerat ut drygt ett
hundra röda holkar för uttjänta batterier
... De första batteriholkarna som placerades
ut blev en flopp._ GP 6.12.1984

**cocacolisering** amerikanisering, kommersialisering.
Om vi kallar utvecklingen
här hemma cocacolisering eller etatism
av östmodell är inte avgörande, båda aspekterna
finns. Kontentan är att allt färre
får plats på den kulturella arenan, och
allt oftare är det någon annan som väljer
åt oss - bokklubbsdirektörer, statliga litteraturfrämjare
och helt vanliga brutala
Chicagoekonomer. Expr. 25.10.1985
[ no. cocacolisering]

**cocacolonisering** jfr föreg. De följder Jan
Myrdal närmast ser är att "den bildade
borgerligheten samtidigt har upplöst sig
till allmänt obildat Dal/as-pack" medan
"den statliga kulturpolitiken coca-coloniserar
folket genom massmedia och ger åt
de kultiverade en provinsiell efterklangsakademism.
SvD 1.3.1985 [no. cocakolonisering]

**dagispop** popmusik (som spelas av yngre
artister o.) som är speciellt populär hos
yngre barn, i sht barn i förskoleåldern.
Jimmy, åtta år . .. Som en av stjärnorna i
gruppen "The Pinks", dagispopens mästare,
är han ett av [folk ]parkernas mest
pålitliga dragplåster. DN 22.7.1985

**datamognad** förtrogenhet med o. erfarenhet
av datorer o. datorisering. Datamognad
är egentligen två saker, dels det
sinnets öppenhet och vaksamhet som
krävs för att vi inte skall terroriseras av
dumma systemmän utan själva ta makten
över datorerna ... Den andra innebörden
... är den utvecklingsgrad ett samhälle
nått när det gäller att inrätta sitt liv
så att databekvämligheten blir komfortabel.
Teknik & Standard nr 1, 1984

**deponi** [-'ni:] -(e)t, -er förvaringsplats för
avfall, soptipp 1985. Som fackterm föredras
avfallsupplag o. upplagsområde
[Efter ty. Deponie, nybildning till deponieren
'deponera'; da., no. deponi]

**enbo** [samma betoning som i t.ex. bybo]
-n, -r ( obs inte -s i plural såsom i exemplet)
ensamboende, ensamstående. Tisd.
kl 19: Club Enastående. Redan utsålt till
första träffen för alla "enbos" då Maj
Fan/ och Johannes Olivegren talar om
"Manligt, kvinnligt ensamliv". DN
1.2.1986, På stan sid. 10 [ efter mönster
av sambo o. särbo]

**gatubarn** 1984. Det finns 80 miljoner gatubarn
i världen. Barn som tvingas arbeta
för att försörja sig och sin familj, barn
som har gatan som sin arbetsplats.
Många gatubarn har också gatan som sitt
hem. Barnen & Vi nr 4/5, 1985 [da.
gadebarn, no. gatebarn]

**glasiglo** -n, -r behållare för uppsamling av
uttjänt engångslas. Ca 1980 [Själva företeelsen
kommer från Tyskland, där sådana
behållare funnits ca 10 år; benämningen
hänför sig till den igloliknande
formen hos vissa sådana behållare]

**groddföretag** (små)företag som vuxit fram
ur ngn annan verksamhet. Den explosionsartade
utvecklingen av s.k. groddföretag
vid Chalmers. Goda ideer som
kommer fram vid högskolan (under kur29

ser . .. etc.) kan visa sig så livskraftiga att
de kan leda till företagsbildning. GP
10.5.1982

**havsdöd** hav el. havsområde med så förorenat
el. på annat sätt fördärvat vatten
att livsbetingelserna helt förstörts, åtminstone
för högre livsformer. Men det
är inte bara havsdöden som gör att vi bör
vara försiktiga med t.ex. kvävegödsling.
GP 15.2.1982 [da. havd�d]

**japanisering** övergång till förhållanden
som liknar de i Japan, i sht inom arbetslivet
med det speciella förhållande som
råder mellan arbetsgivare o. arbetstagare.
Vi är på väg mot en slags "japanisering".
D. v.s. att de anställda knyts hårdare
till sitt företag. Många före tag går ut
och rekryterar akademiker till traineeprogram
för att de från början skall skolas
in i företagets tänkande. SvD
21.9.1985 [da., no. japanisering.]

**kalkonfilm** vard. Kalkonfilmer, kallas riktigt
dåliga filmer, sådana som det blir
rena nöjet att se. SvD 29.5.1985 [efter
motsv. anv. av eng. turkey för ngt misslyckat,
t.ex. en film; ett bättre ord på
svenska vore . ankfilm, eftersom anka
men inte kalkon förekommer i olika
nedsättande sammanhang, t.ex. gå som
en anka, ankdamm, tidningsanka, det
här liknar ju anka; no. kalkunfilm]

**kalkonrulle** ny bet., vard. kalkonfilm (se
föreg.) [jfr rulle vard. för film]

**kassettbok** på kassettband inläst bok. 1986
[Hittills har sådana inspelningar gjorts
för utlåning till synskadade och har då
kallats talböcker, 1986 introducerades
de dock på den kommersiella marknaden
under benämningen kassettböcker;
da. kassettebog]

**kobingo** Länsstyrelsen har gett ... tillstånd
att arrangera kobingo på Kabusa gård.
SvD 23.8.1985. Kobingo kommer från
USA. Man ritar upp ett rutnät på marken,
numrerar rutorna och ställer dit en
30
ko. Den som har spelat på den ruta som
kon bajsar på har vunnit. SvD 19.2.1986
[no. kubingo]

**kultursponsring** sponsring av kulturevenemang
e.d. Nu satsar företagen stora
pengar på konst, musik och teater. Kultursponsring
kallas det med ett ord. Visserligen
har näringslivet bidragit med
pengar till kulturen tidigare - men i dag
ska det löna sig. DN 9.4.1985 [da. kultursponsor(er)ing,
no. kultursponsing]

**kupesamhälle** samhälle som är höggradigt
specialiserat o. där var o. en enbart är
inriktad på sitt område. Även journalistiken
lider av det här och var och en
skaffar sig sin del och intresserar sig för
denna och ingenting annat. Det här lider
hela vårt samhälle av. Författaren Göran
Hägg har kallat det för kupe-samhälle.
DN Humanvetenskapliga dagar, mars
1985, sid. 2

**löneminister** minister med ansvar för lönefrågor.
Utnämningen av en löneminister
och en miljöminister i Palmes ministär.
DN. 5.10.1985 [da. l�nningsminister,
no. l�nnsminister]

**maskrosbarn** barn som trots svåra uppväxtförhållanden
klarar sig bra. Maskrosbarnen,
de osårbara finns de? ... Superkids,
osårbara barn - finns de? Frågan
är värd att ställas med anledning av
all den forskning om s.k. osårbara barn
som börjar nå Sverige. Även barn till
psykiskt sjuka föräldrar, till missbrukare
och utslagna unga mammor kan utvecklas
fint och fungera bra. DN 7.1.1986
[ da. mtelkeb�ttebarn]

**mellantvång** vard. en form av tvångsåtgärder
mot ungdomar med sociala problem,
dock inte reguljärt omhändertagande
för tvångsvård. Mellantvång från
1 juli ... Mellantvånget innebär att ungdomar
kan tvingas att hålla kontakt med
en kontaktperson eller delta i behandling
i öppenvården. DN 29.3.1985 

**miljöminister** minister med ansvar för
miljöfrågor. Utnämningen av en löneminister
och en miljöminister i Palmes ministär.
DN 5.10.1985 [da. miljrl)minister,
no. miljrl)vernminister]

**mögelhund** hund specialtränad att spåra
upp mögel i hus. En mögelhund finns nu
att hyra. GP 21.10.1984
mögelhus hus angripet av mögel. Ägaren
till det riksbekanta mögelhuset i Trånghalla
utanför Jönköping får nu indirekt
hjälp av kommunen inför sin process
mot just kommunen. SvD 20.1.1984

**nattfolk** nattarbetare o. folk som är ute o.
roar sig om natten. Det finns många som
arbetar på natten, vakter, på sjukhuset,
taxi och poliser ... Sortimentet är gatuköksmat
... Så kan det kanske också bli
för nattfolket i Lund. SDS 5.7.1985 [da.
natfolk]

**offshorebanking** om förhållanden i USA.
Offshore banking ... har inte något med
havsteknik att göra. Ursprungligen förknippades
begreppet med att bankrörelsen
/as offshore i den ... meningen att
den hade sitt juridiska säte utanför hemlandet
USA . . . Kontoret /as av skattetekniska
skäl på I.ex. Cayman Island.
DN 23.2.1986 [ av eng. offshore banking
till off shore 'till havs; utomlands' o.
banking 'bankverksamhet'; da. offshorebanking]

**portföljdator** liten, bärbar persondator.
1983. Portföljdatorn . . . dagens titelförsvarare
i bärbar informationshantering.
Ett suveränt hjälpmedel för alla
som behöver persondatorkapacitet utanför
kontoret . . . ryms i en vanlig attacheväska.
Cantex AB nr 1, 1985 (reklamblad)

**solbädd** solarieanordning i form av en
bädd där belysning ges både ovanifrån
o. underifrån, solsäng. Här finns marknadens
exklusivaste so/bäddar i luftkonditionerade
lokaler. SDS 13.7.1983
solhimmel solarielampa på stativ, ger belysning
enbart ovanifrån ( o. inte både
ovanifrån o. underifrån som en solbädd).
So/himmel från 2.990:- exkl stativ.
SDS 28.4.1985, annons [da. so/himmel]

**solnedgångsförfattning** jfr solnedgångsförordning.
1985

**solnedgångsförordning** Den milde Bo
Halmberg meddelade att man ska gå vidare
med en s.k. solnedgångsförordning,
ett lyckat ord. Den tycks innebära att alla
myndighetsregler (föreskrifter, anvisningar,
råd och vad de kan kallas, bindande
såväl som icke-bindande) helt sonika
upphävs, om de inte före ett visst
datum . . . har omprövats, tillfredsställande
motiverats och beslutats på nytt.
DN 21.9.1984 [efter eng. sunset legislation
'tidsbegränsad lagstiftning']

**solsäng** solbädd (se d.o.). 1984. Vi har
också talat med flera solarier, där man
säger att man är myckt noga med att göra
rent efter varje kund, såväl solsäng som
solglasögon. DN 21.3.1985 [no. solseng]

**spetsnaz** (sovjetisk) specialstyrka med
uppgifter som sabotage, infiltration o.d.
Fientliga (läs: sovjetiska) specialstyrkor,
"diversionsförband" - spetsnaz ... som
avses att sättas in mot speciellt viktiga
politiska och militära mål ... i ett tidigt
skede av en konflikt. Sedan dess har det
skrivits en hel del om hotet från spetsnaz
mot ÖB, piloter och andra ... Man har
fått upp ögonen för mystiska tavelförsäljare.
DN 27.9.1985 [av motsv. ryska
ord, en förkortning av spetsialnoje naznatjenie
'(förband för) speciella insatser';
no. spetsnaz]

**striptör** manlig stripteaseartist. Striptörshow
med skumpa/est för flickor i varietesalen.
Succen fortsätter nu för 3:e
året! Hittills har över 43.000 flickor sett
denna fantastiska skrattorgie. DN
12.3.1985 [skämtsam bildning till strip31
tease efter mönster av dans:dansör, jfr
äv. det i no. noterade stript�se]

**styvfamilj** familj där endera mannen el.
kvinnan, eller båda, är styvförälder till
den andres barn. I takt med att antalet
skilsmässor och omgiften ökar blir styvfamiljen
allt vanligare I styvfamiljen är
en av de vuxna eller båda styvföräldrar.
Minst ett barn är styvbarn. DN
10.11.1982

**stödfamilj** familj som mot viss ersättning
från social myndighet kan ge stöd i form
av samtal, samvaro etc. åt person med
sociala problem. 1982. Stödfamilj sökes i
Arboga med omnejd för tonårsflicka och
hennes moder. Land 1985, nr 11 [da.
st�ttefamilie]

**störningsjour** el. störjour jourtjänst dit hyresgäster
nätter o. helger kan vända sig
för att få omedelbar hjälp mot störande
grannar. Ordningsregler för hyresgästerna,
en särskild störningsjour och effektivare
ingripanden mot störande grannar
blir bostadsföretagens nya metoder för
att hjälpa de hyresgäster som störs. SvD
24.5.1985 

**störjour** se störningsjour

**yuppie** ['juppi] -n, -er yngre välutbildad
person. S. k. yuppies flyttar in i arbetarkvarter
och drar med sig exklusiva bagerier
och delikatessaffärer . . . Och yuppies
är, som väl alla vet, unga välutbildade
människor som tagit över USA. DN
29.7.1985 [av eng. yuppie bildat till initialerna
i young 'ung', urban 'som bor i en
storstad', professional 'med statusyrke'
o. med samma slutled som i hippie; da.,
no. yuppie]