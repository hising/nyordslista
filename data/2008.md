Lista över 2008 års nyord
Alla ord är inte helt nya men det är ord som varit aktuella under 2008.
ADV enkelt råd vid diffusa sjukdomssymptom [bildat till Alvedon, dricka, vila]
ansiktsspårning teknik hos kamera som gör att den filmades ansiktet alltid är i fokus
bekymringssamtal ökad anv.: samtal som polisen har med föräldrar vars barn verkar vara på
väg in i småkriminalitet [efter no. bekymringssamtale]
bilmålvakt medellös person som står som ägare till en bil som han inte kan betala skatt för
eller de parkeringsböter som den egentliga användaren orsakar
bloggbävning det att väldigt många bloggsidor samtidigt behandlar ett visst ämne [till blogg
och jordbävning]
blåstråle en teknik för digital lagring, vanligt nu som alternativ till dvd [av eng. Blu-ray, eg.
varumärke]
bullerbysyndromet vurm i Tyskland för svenska idylliska miljöer [till Bullerbyn, namnet på
en by i Astrid Lindgrens barnböcker]
burkini baddräkt med långa ärmar och ben samt slöja [bildat till burka och bikini]
celebritariat grupp av B-kändisar [efter motsvarande ord på eng. myntat av journalisten
Toby Young till celebrity ’celebritet’ och proletariat]
finanssmälta totalt sammanbrott av ekonomin [bygger på härdsmälta i överförd användning]
förväntningssamhälle samhälle där förväntan om kommande saker är viktigare än att njuta
av det man har nu [ordet lanserat av professor Micael Dahlén]
gatustickning utsmyckning i form av en stickning runt en lyktstolpe e.d., som stickats fast
direkt på plats, äv. stickgraffiti [efter eng. streetknitting]
geotaggning det att bilder förses med uppgifter om exakt position [efter eng. geotagging av
geo- och tag ’märka’]
kalsongbadare pojke som badar med sina märkeskalsongar under badbyxorna och ser till att
märket syns
klimatism nedsättande: rädslan för en klimatförändring sedd som en fanatisk trosriktning
kosläpp det att släppa ut korna på bete [inte nytt i sig, men nytt som publikevenemang]
kringmyndighet myndighet som på något sätt hör ihop med någon verksamhet
kroppsskanning metod att med en speciell apparat lysa igenom en kropp som ett led i
säkerhetskontrollen på en flygplats [efter eng. body scanning]
kuddbok bok i en litterär genre där författaren spontant skriver ner berättelser, tankar och
iakttagelser m.m. utan någon speciell disposition [via eng. pillow book efter motsvarande
ord i japanskan; omkring år 1000 utkom en bok med den titeln av en japansk kvinnlig
författare]
laddhybrid hybridbil med uppladdningsbart batteri
ljudaffisch reklamaffisch försedd med ljud
mikroblogg blogg för korta inlägg
minidator ny anv.: mycket liten bärbar dator; även mini-pc, pyttedator
mobillångfilm långfilm inspelad med kameramobil
plastis syntetiskt framställd is för skridskosport; även syntetis
plutoid benämning på ny typ av dvärgplanet [efter Pluto, som förlorade sin status som planet
2006]
skynka visa att man är för eller emot exempelvis ett bygge genom att hänga ut ett skynke i
viss färg utanför sitt fönster
svenskad om hemmagjord version av filmklassiker (som sedan läggs ut på nätet) [efter eng.
sweded, lanserat i filmen ”Be kind rewind”]
säg ökad anv.: uttalande, formulering [äldre som journalistjargong]
ödleplåster plåster som efterhärmar de sugkoppar som finns på en geckoödlas fötter; även
geckoplåster