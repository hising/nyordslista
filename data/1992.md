Några nyare ord i
svenskan
I följande lista förtecknas ett antal ord
och fraser som uppfattats som relativt
nya i svenskan och som varit aktuella i
svensk dagspress under 1992. En del av
dem finns belagda tidigare men har inte
tagits upp i de nyordslistor som förut
publicerats i Språkvård (nr 1 och 4/1987,
1/1989, 1/1990, 1/1991, 2/1992). Anledningen
till att dessa ord nu kommit med
är att de ökat i användning eller fått förnyad
aktualitet. Det datum som anges
omedelbart efter ordförklaringen eller
senare i artikeln avser det tidigaste exemplet
på ordets användning i skrift som vi
träffat på. Liksom i de tidigare publicerade
nyordslistoma anges slutligen också
ordens eventuella motsvarigheter i danska
och norska.
Synpunkter från läsarna på ordens
ålder, betydelse och användning tas
gärna emot. Listan är sammanställd och
redigerad av Lena Moberg.
air bag [eng. uttal] hellre: krockkudde
(se detta ord). De amerikanska trafiksäkerhetsmyndigheterna
har föreslagit
att airbags införes från och med 1973.
SDS nr 319 1970. Airbagen eller luftkudden
blir snart ett försäljningsargument
i Europa. SDS nr 254 1979 [av
eng. air bag; da. air bag]
alkolås Trafiksäkerhetsverket vill utrusta
200 svenska bilar med så kallade alkolås
[ ... ] Fordonen startar endast om
en nykter person blåser på mekanismen.
SvD 21/4 1992
atomtipp Tusentals ton radioaktivt
avfall har i hemlighet tippats i de
ryska ishavsvattnen i minst 20 år. [ ... ]
I TV-programmet uppgavs att tio stora
atomtippar finns i Karahavet och de
flesta ligger öster om ögruppen
Novaja Zemlja där kärnvapenprov
utförs. SDS 26/2 1992
avtalspensionera, avtalspensionering
Övertalighet på en arbetsplats innebär
att företagen tvingas till ett smärtsamt
val mellan att avtalspensionera den
äldsta arbetskraften eller säga upp
yngre arbetskraft. Företagen väljer
ofta det första alternativet. Avtalspensionering
brukar innebära att företaget
betalar 70-75 procent av den
anställdes lön fram till allmän pensionsålder.
SvD 5/12 1991
barfotaåkning lim och Sune, far och
son, åker 70 km i timmen barfota på
vattnet. Barfotaåkning är en sport för
de allra djärvaste. RiR-TV 41/1992
[no. barfotkj(Jring]
barnomsorgscheck Sollentuna inför
redan i höst skolcheckar och barnomsorgscheckar.
Med checkarna ska föräldrarna
fritt kunna välja skola och
daghem. DN 2/4 1992 (jfr barnomsorgspeng)

barnomsorspeng se -peng
beröringsskräck Socialismens misslyckande
har lett till att det finns en beröringsskräck
inför allt som ens vagt
påminner om ideologier. SvD 2/2
1993 [av ty. Beriihrungsangst; da. ber(/Jringsangst;
jfr även sv. beröringsångest
1983]
cowboykirurg Cowboykirurger är plastikkirurgernas
namn på de doktorer
utan utbildning i plastikkirurgi som
ändå arbetar med estetisk kirurgi. DN
17 /3 1992 [ifr eng. cowboy om oseriös
hantverkare el. företagare utan yrkesmässig
kompetens]
cyberspace [eng. uttal] virtuell verklighet
(se detta ord). Cyberspace, ett engelskt
ord för fiktiv värld. En datavärld
Sprdkvdrd 2193 23 
som verkar tredimensionell, ett påhittat
universum. SvD 21/5 1991. Virtual
Reality, även kallad Cyberspace,
består av konstgjorda verkligheter
skapade med datorer och möjliga att
kliva in i med hjälp av hjälm, hörlurar
och manöverhandske. SvD 10/1 1993
[da. cyberspace]
datatek En dator och tryckvänliga redskap,
mer behövs inte för att han och
andra gravt handikappade ska kunna
leka som andra barn - och utvecklas.
Det kan de göra på datateken, som
sedan årsskiftet finns på åtta ställen i
landet [ ... ] Här får barnen prova sig
fram på datorerna, testa olika hjälpmedel
och program. SDS 18/4 1992
[ efter mönster av ord som diskotek,
lekotek etc.; da. datatek betyder 'kartotek'!]

deska framställa trycksaker med hjälp av
desktop (se nyordslistan i Språkvård
4/1987). Om detta nummer fortfarande
ser korkat ut [ ... ] så är det dessutom
quarkat, gjort med ett program för
vad svenskan ännu kallar Desktop
Publishing. Det är alltså deskat, med
QuarkXPress på Appledator. Personaltidningen
Snurran 32/1992 [no.
desktoppe]
distansarbeta För individen har distansarbetet
två fördelar. Den som bor i en
glesbygd kan stanna kvar i sin hemort
om det går att distansarbeta därifrån,
och den som bor i en storstad kan
tjäna både tid och pengar på att arbeta
hemma vissa dagar. Vetskap
17 /1992 s. 9 [ da. distancearbejde]
- distansarbetare 1986 [no. fjernarbeider]
- distansarbete 1984 [no.
fjernarbeid]
division i uttr. i division ett NN erbjöds
en stor separatutställning på Galeria
el Diente del Tiempo (Tidens tand)
24 Sprdkvdrd 2193
Valencia. Ett galleri i division ett, som
de säger i branschen. SDS 22/9 1992
ecu-norm Ecu-normen - det är morgondagens
viktigaste lönebegrepp på den
svenska arbetsmarknaden. Ett genomsnitt
för alla EG-länders löneökningar
skall i fortsättningen avgöra hur
mycket de svenska lönerna kan och får
öka. SvD 3/9 1992
Elsäkerhetsverket nytt statligt verk,
inrättat 1992.
etnisk rensning det att en viss folkgrupp
med våld driver ut andra etniska grupper
från ett område i syfte att som
enda folkgrupp besitta samma område.
Den internationella vokabulären har
också utökats med nya uttryck. Min
nominering till Arets Glosa är etnisk
rensning. SvD 2/1 1993 [da. etnisk
udrensning, no. etnisk rensing]
fattigpensionär pensionär med låg pension.
Det må vara sant, sade
Partigängaren, att jag inte har så hög
pension. Men det ger förbanne mig
vare sig journalister eller politiker rätt
att kalla mig fattigpensionär.
DN 21/11 1992
fiska danskt Ett uttryck som spritt sig i
sportfiskekretsar är att fiska danskt.
Det [ ... ] betyder i korthet att fiskegänget
njuter av den medhavda matsäcken
med ett öga på fiskevattnet.
Skulle tecknen tyda på att fisken så att
säga kommit igång sänds den yngste
medlemmen ned för att pröva lyckan.
Och får han fisk lämnar de övriga
matenför attfiska. SvD 29/7 1992
flärdlitteratur underhållningslitteratur
vars innehåll huvudsakligen kretsar
kring huvudpersonernas kärleksliv och
lyxiga levnadssätt. 1992.
flärdroman roman som räknas till flärdlitteraturen.
I flärdromanens form vill
Hägg skildra liv och kärlek i vår tid. 
SvD 14/9 1992
Folkhälsoinstitutet Sedan den 1 juli har
vi en ny myndighet, folkhälsoinstitutet,
som har tagit över socialstyrelsens
uppgifter inom kostområdet. Dess
uppgift är att förebygga sjukdomar
och annan ohälsa och att främja en
god hälsa för alla, enligt verkets
instruktion. Vetskap 16/1992
frukost-TV TV-4 blir först med frukostTV
i Sverige. Från mitten av november
sänds "Gomorron" varje vardag mellan
halv sju och halv nio. DN 14/8
1992 [efter eng. breakfast television;
da. morgen-tv, no.frokost-TV]
företagsängel Informella riskkapitalister
är externa privatpersoner som investerar
riskkapital i små onoterade företag.
I USA kallas sådana personer för
"business angels" och spelar en stor
roll för finansieringen av unga innovativa
företag [ ... ]. Hans Landström
har studerat små tillverkande teknikbaserade
företag i södra Sverige för
att få deras syn på 'jöretagsänglarna".
Vetskap 10/1992
golv ny användning i betyd. 'lägsta
nivå', 'undre gräns'. När de skulle förklara
något för mig började de på en
nivå långt under golvet. SvD. 18/1
1990. Vi sätter inget tak för kunskaper
men för att garantera kvaliteten anger
vi ett tydligt golv som alla måste nå.
SvD 10/8 1992. Reglerna för statsbidrag
till KBT ändras så att golvet höjs
från 80 till 150 kronor i månaden och
taket från 1 900 [ ... ] till 2 800. SvD
19/11 1992 [no. golv i samma användning]

grön bomull / år har både Esprit och
Marco Polo lanserat en klädserie där
bomullen är ekologiskt odlad, "Green
Cotton ". I vår kommer Hennes &
Mauritz med sin ekologiska klädserie.
[ ... ] Men den "gröna" bomullen i ekokläderna
kommer från USA, eftersom
det ännu inte finns några ekologiska
bomullsfält i tredje världen. DN 31/12
1992
gröna räkenskaper [ ... ]föreslog miljöräkenskapsutredningen
i våras att
Sverige ska upprätta gröna nationalräkenskaper
som värderar hur landets
ekonomi och tillväxt påverkar miljön
och naturresurserna. Det innebär att
det sätts ett pris på miljöförstöringen.
1 stort är dock de flesta av det 40-tal
instanser som yttrat sig eniga om att
det behövs gröna räkenskaper. SvD
17 /9 1991 [ da. gr!?lnt regnskab]
hemtjänstpeng se -peng
intelligent hus se smart hus
kompaktboende Allt fler hushåll säger
nej till nybyggd lägenhet. I stället för
att "flytta upp sig" till lagom stor,
men mycket dyr lägenhet väljer familjen
att knö ihop sig på ytan som finns.
Bäddsoffans tidevarv är inte längre så
långt borta. Trenden pekar mot kompaktboende.
SDS 7/3 1992 (jfr kompaktbostad
1981, kompaktlägenhet
1982)
Konkurrensverket nytt statligt verk, inrättat
1992; ersätter Statens pris- och
konkurrensverk och Näringsfrihetsombudsmannen

konstgjord verklighet se cyberspace
och virtuell verklighet
kretsloppssamhälle 1992. Efter miljödebattens
crescendo i samband med
valet 1988 har en mer medveten syn
på ett långsiktigt hållbart samhälle
smugit sig in bland beslutsfattare.
"Kretslopp" har blivit ett nyckelbegrepp
i debatten. Ur ekologisk synvinkel
innebär begreppet att produkter
ska tillverkas av material som efter
användning kan återgå till naturens
Språkvård 2/93 25 
kretslopp. För att detta ska fungera
måste svårnedbrytbara, miljöfarliga
ämnen elimineras. [ ... ]Det är inte
svårt att hitta material, som skulle fungera
utmärkt i ett kretsloppssamhälle.
SvD 11/1 1993
krockkudde FRÄGA: Har TNC något
förslag på term för air bag, dvs. den
där ballongen som blåses upp framför
föraren i en bil vid krock? SVAR: [ ... ]
Krockkudde ger information om att
det är något mjukt som kan ta emot en
stöt vid en krock. Pröva den termen!
Den har dessutom börjat dyka upp i
pressen. TNC-Aktuellt 2/1992 [da.
luftpose, luftpude, sikkerhedspude, no.
kollisjonspute]. Sv. luftkudde, i bet.
'krockkudde' redan 1970, rekommenderas
ej, eftersom detta ord också
används i andra betydelser.
kvalificera ny användning i betydelsen
'precisera'. Marshall använder vanligen
[ ... ] uttrycket manual skill. Ofta
kvalificerar han uttrycket ytterligare.
Sålunda talar han t.ex. om "purely
manual skill". S. Laestadius, Arbetsdelningens
dynamik, 1992. Jag ska
gärna kvalificera va,för jag drar på
svaret. Per Unckel i radiointervju,
mars 1993 Lifr eng. qualify 'modifiera',
'precisera']
köra sitt eget race el. lopp (äv. köra sitt
eget) Hon kör sitt eget race, går ogenerat
ut och in i olika roller utan att
fråga någon till råds. SDS 26/2 1992
[da. kf/)re sit eget lf/)b]
livscykelanalys Livscykelanalys är
industrins nyaste miljöredskap. [ ... ]
Att göra en analys av en varas miljöpåverkan,
från vaggan till graven, är
ett mycket användbart instrument om
det används med finess och ödmjukhet.
DN 17/12 1992 [da. livscyklusanalyse;
jfr äv. sv. livscykelspecifikation 1978]
26 Sprdkvdrd 2193
lopp i uttr. köra sitt eget lopp se köra
sitt eget race
luftkudde se krockkudde
mansfälla Är det så att gamla traditioner
styr i stället för en mans innersta
önskan att vara pappaledig, och få
den där djupa kontakten med sitt barn
som bara kan uppstå när man träffas
mycket? Om så är fallet finns det en
Mansfälla. Män som blir sitt arbete,
fångade i det. SDS 3/10 1992 (jfr kvinnofälla
1989, fattigdomsfälla 1983,
skuldfälla 1982)
medieskugga Militärdiktaturens Burma
har, efter fredspriset till Aung San Suu
Kyi, helt hamnat i mediaskuggan av
händelserna i de forna statsbildningarna
Jugoslavien och Sovjetunionen.
SDS 5/2 1992
miljödiesel Senast 31 december i år
måste alla i Lund som använder dieselbränsle
använda miljövänlig sådan.
[ ... ] Energiverket, renhållningsverket
och Linjebuss har redan infört miljödiesel.
SDS 12/6 1992 [da., no. miljf/)­
diesel]
mäla sig in anmäla att man önskar inträda
i (en sammanslutning e.d.). Vi
mäler oss in i EG. Yttrat i programmet
Go'morron Sverige i TV 2, 24/10 1992
(jfr det äldre mäla sig ut (ur ngt)
'anmäla att man önskar utträda (ur ngn
sammanslutning)' [da. melde sig ind]
närhetsprincipen rekommenderad benämning
på vad som tidigare kallats
subsidiaritetsprincipen (se nyordslistan
i Språkvård 1/1991). Subsidiaritets-
eller närhetsprincipen har blivit
ett strategiskt begrepp dels för att lösa
EG/EU:s rättsliga, administrativa och
ekonomiska problem, dels för att bekämpa
bilden av EG/EU som en centraliserad
superstat. SvD 18/8 1992
[ da. na:rhedsprincippet, no. na:rhets-
principp]
omsorgscheck Ytterligare två kommuner,
Haninge och Solna, vill införa
omsorgscheck i äldreomsorgen. [ ... ]
Vårdtagarna får betala med särskilda
omsorgscheckar, som motsvarar vad
hemtjänsten kostar per timme. SvD
4/3 1992
paintball [eng. uttal] typ av krigsspel där
deltagarna skjuter på varandra med
vapen, laddade med färgampuller.
Även benämning på själva färgampullen.
En kvinna blev i fredags beskjuten
med en färgampull, s.k. paintball, när
hon lämnade Storevångskolan
Skanör. SDS 20/10 1992 [da., no.
paintball]
-peng ökad användning i bet. 'kommunalt
bidrag' med vilket var och en
själv kan välja den form av barnomsorg,
skola, äldreomsorg etc. som man
önskar. - barnomsorgspeng 1991.
- hemtjänstpeng. Ytterligare två
kommuner i länet har beslutat införa
hemtjänstpeng efter Nacka som blir
först i landet. [ ... ] Även i andra kommuner
diskuteras möjligheten som en
logisk följd av barnomsorgspeng och
skolpeng. SvD 7/2 1992 - mödravårdspeng
1992 - skolpeng 1991 (se
nyordslistan i Språkvård 2/1992)
- studentpeng Tilldelning av pengar
till högskolorna ska ske på tre sätt;
dels en studentpeng, som följer studenten
[ ... ] . Vetskap 3/1993 - tandvårdspeng
1992
race se köra sitt eget race
roligan lugn och städad fotbollsåskådare.
Fast det är de svenska huliganerna
polisen är ute för att avbilda, inte de
danska "roliganerna". DN 15/6 1992
[av da. roligan, bildat till da. rolig
'lugn' efter mönster av da. [fodbold-}
hooligan; jfr sv. fotbollshuligan i
nyordslistan i Språkvård 1/1990]
selma skämtsam benämning på tjugokronorssedel
(med bild av Selma
Lagerlöf) som infördes i februari
1992. Krogen måste ju ändå ha öppet
och betala personal, så där är man
glad för varje "selma" som inflyter.
DN 10/7 1992 (jfr tjuga)
skolpeng se -peng
skyddsängel ny användning. 155 personer
vill bli Guardian Angels, dvs.
skyddsänglar i Malmö. [ ... ] organisationen
bildades 1979. Nu har den
5000 medlemmar i USA, Mexiko,
Kanada och Storbritannien. Med hjälp
av donationer utbildar den skyddspatruller
som skickas ut på gatorna i
färggranna uniformer för att skydda
allmänheten från brott. SDS 14/3
1992
smart hus Smart hus sköter ljus och
värme (rubrik). Elektroniken tar nu
över alltmer i bostäderna. De så kallade
intelligenta husen kan själva sköta
värme, ljus, vatten, men också kaffekokning
och videoinspelning. Persiennerna
hissas upp och ner, och i badrummet
tas automatiska hälsotester.
DN 9/4 1992 [no. smarthus; jfr smart
fönster 1984, smart kort 1984, smarta
vapen 1991]
splatterfilm 1991. Släpper vi det här
helt löst med exempelvis splatterfilm
-filmer med mycket blod - så att
internerna kan frossa i våld är inte det
någon lämplig fritidssysselsättning.
SDS 24/6 1992 [av eng. splatter 'spruta,
stänka'; da. splatterfilm]
studentpeng se -peng
svanmärkt Det nordiska miljömärkningsarbetet
har varit framgångsrikt
under det senaste året. I Sverige har
cirka 150 svanmärkta produkter introducerats
på marknaden under 1992.
Språkvård 2193 27 
DN 12/1 1993
sökarland land som söker inträde i EG.
EG:s möte i Edinburg jämnade klart
vägen för de nordiska sökarländerna.
Nordisk kontakt 12/1992 [da. ans(Jgerland,
no. s(JkerlandJ
tjuga tjugokronorssedel. En "tjuga" blir
den nya sedeln från den första februari
nästa år. 20-kronorssedeln har
Selma Lagerlöf på ena sidan och Nils
Holgersson på gåsen Akka över
Skåneslätten på den andra. Tjugan
garanteras icke förväxlingsbar med
andra sedlar. DN 28/8 1991 (se även
Språkvård nr 1, 3 och 4/1992) [da.
tyver]
turbo i överförd betydelse 'stimulans,
skjuts'. Fågelbranschen tror mycket
på produktutveckling. Styckade, kryddade,
rökta kycklingar, kyckling för
gatuköket, enportionsrätter. [ ... ] Det
blir en turbo för den fortsatta utvecklingen,
tror [ ... ] VD i Kronfågel. DN
8/10 1992
unplugged [ eng. uttal] akustisk(t), utan
elektrisk förstärkning. Man har måst
hitta på ett nytt namn åt den gamla
hederliga metoden med ljud som
klingar naturligt i rumsakustik.
- Instrument eller röster utan digitalt
kollijox kallas "unplugged" - alltså
bör t.ex. Radiosymfonikerna kallas De
Opluggade Radiosymfonikerna. SvD
11/12 1992 [till eng. unplug 'ta ut
stickkontakten'; da. unpluggedJ
utsläppsrätt Om några år kan Sverige
ha en börs där företag handlar med
rätten att släppa ut miljöföroreningar.
Orsaken är att socialdemokraterna
svängt och nu ställer sig positiva till
handel med överlåtbara utsläppsrätter.
DN 27/1 1992
Verket för högskoleservice, förkortat
VHS UHÄ:s efterträdare VHS, verket
28 Sprdkvdrd 2/93
för högskoleservice, håller nu på att
finna sina former. Vetskap 12/1992
Virtual Reality, [eng. uttal] förkortat
VR virtuell verklighet (se detta uttryck)
[ da. Virtual Rea/ity, VR]
virtuell verklighet datorteknik som med
hjälp av särskild utrustning simulerar
(en avgränsad del av) verkligheten.
1991. FRÅGA: Finns det någon vedertagen
översättning till virtual rea/ity,
dvs. när man med en speciell handske
och särskilda glasögon kan uppleva
att man befinner sig i ett rum eller en
miljö som inte finns? SVAR: Ett företag
som säljer sådana här "verkligheter"
använder termen virtuell verklighet.
Den har också fått genomslag i
fackpress. Om man oroar sig för att
virtuell är svårbegripligt kan man förklara
det med skenbar. Facktermen
bör dock vara virtuell verklighet.
TNC-Aktuellt 3/1992 [da. kunstig virkelighed,
no. nestenvirkelighet]. Se
även cyberspace 