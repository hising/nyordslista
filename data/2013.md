**5:2-diet** diet med kraftigt begränsat kaloriintag under två dagar per vecka och normalt ätande under veckans
fem resterande dagar.

**betalskugga** avsaknad av mobiltäckning som gör att det inte längre går att använda kort i betalterminaler i
fjällvärlden. 

**bjudkaffe** kaffe som serveras kostnadsfritt till någon som inte har råd, sedan en kund betalat för två koppar men
bara druckit en. 

**brexit** Storbritanniens eventuella utträde ur EU

**budgetstup** ord som används för att beskriva att USA:s statsbudget inte tillåter mer utgifter, och att staten därför tvingas lägga ner viss offentlig verksamhet i väntan på en godkänd budget. 

**carpa** passa på att njuta av något medan tillfälle ges. 

**dygnis** förskola öppen dygnet runt.

**e-cigarett** elektronisk cigarett som innehåller nikotin men ingen tobak. 

**embrejsa** omfamna eller anamma.

**enveckasförsvar** försvar som bara har förmåga att göra motstånd i en vecka. 

**e-sport** tävlingsspelande som utförs med dator eller spelkonsol. 

**funktionell dumhet** okritiskt förhållningssätt som förbättrar produktiviteten. 

**fäbodifiering** trend där storföretag marknadsför masstillverkade produkter som småskaliga, närproducerade och
autentiska. 

**global hektar** mått för att beräkna naturresursutnyttjande. 

**gubbploga** snöröjning där plogning av bilvägar prioriteras före plogning av busshållplatser och
gång- och cykelvägar; ordet används också i överförd betydelse. 

**hikikomori** ung person som isolerar sig i föräldrahemmet.

**hypa** bete sig överenergiskt och smågalet.

**hämndporr** naken- eller sexbilder som publiceras på internet som en hämnd mot en tidigare partner. 

**hästlasagne** lasagne innehållande odeklarerat hästkött. Ordet används också i överförd betydelse för något som är av låg kvalitet och av oklart ursprung. 

**kjolprotest** protest mot att kortbyxor inte är tillåtna arbetskläder, där män i stället klär sig i kjol i sommarhettan.

**klicktivism** aktivism bestående av att skriva under upprop på webbplatser, klicka ”gilla” på
Facebook och liknande. 

**köttskatt** skatt som föreslås tas ut på köttprodukter eftersom de belastar miljön mer än
vegetabilier. 

**linjär tv** traditionellt tv-tittande efter en tablå som lagts av tv-kanalen.

**läxrut** skatte-rabatt för läxhjälp. 

**löpsedelsteater** teateruppsättningar som strävar efter att göra sensation. 

**mobilmissbruk** ohälsosamt beroende av mobiltelefon. 

**nagelprotest** protest som uttrycks genom att man målar naglarna i symbolisk färg. 

**nätvandra** söka upp unga på nätet för att kunna ge stöd.

**otrohetskontroll** övergrepp där en kvinnas underliv kontrolleras under förevändning att avslöja
sexuell aktivitet. 

**rutkod** maskinellt läsbar kod med tecken i form av rutmönster, till exempel qr-kod. 

**satsig** ambitiös.

**selfie** självporträtt publicerat i sociala medier. 

**sextremism** metod för feministisk direkt aktion, där den kvinnliga sexualiteten används för att göra uppror mot
det patriarkala systemet. 

**smartplåster** plåster som samlar in information och skickar den till läkare eller visar den i mobiltelefonen. 

**snippgympa** knipövningar för muskulaturen kring könsorganet som bland annat syftar till att
stärka muskler och förebygga inkontinens. Ordet snippgympa lanserades på mikrobloggen Twitter och fick snart en efterföljare
i snoppgympa.

**spökgarn** fiskenät som utan tillsyn driver omkring och fortsätter att fånga fisk och andra djur.

**torggängare** person inhyrd för att skapa bilden av ett myllrande folkliv på ett torg. 

**tvåhandsbeslut** beslut i två led som skydd mot oegentligheter. 

**twerka** intensivt skaka rumpa i takt till musik. 

**utsmarta** överlista.