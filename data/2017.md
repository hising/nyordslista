**alternativa fakta** uppgifter som presenteras som fakta trots att de står i strid med vad
som kan utläsas av det informationsunderlag som finns

**blockkedja** ett verifieringssystem i form av en sorts databas där exempelvis
transaktioner bokförs på ett stort antal datorer som ingår i ett
nätverk, där stabilitet och tillförlitlighet uppnås genom att varje
förändring av informationen måste verifieras av väldigt många av de
datorer som ingår i nätverket

**blorange** hårfärg som är blandning av blont och orange

**bonus malus** skattesystem där fordon med låga utsläpp premieras ekonomiskt
medan fordon med höga utsläpp beläggs med en straffavgift

**cringe** pinsam _Jag förstår till och med att jag som förälder är cringe nästan jämt._På svenska förekommer även
adjektivformen cringeig, liksom verbformen cringea med betydelsen
’reagera med obehag för att något är väldigt pinsamt’.

**dabba** göra en dansrörelse där man sänker huvudet mot ena armvecket
och samtidigt höjer andra armen

**direktare** begravning utan ceremoni

**doxa** lämna ut en privatperson genom att publicera känslig information på internet

**döstäda** rensa ut och sortera personliga tillhörigheter för att undvika att
anhöriga ska behöva göra detta efter ens bortgång

**expresskidnappning** kidnappning som inte varar längre än den tid som krävs för att
tömma en persons bankkonto

**fejkade nyheter** (även fejknyheter, falska nyheter) osanningar som sprids som sanningar i medierna

**fidget spinner** (även fingersnurra och stressnurra) en sorts leksak som man snurrar mellan fingrarna

**framtidsfullmakt** fullmakt som börjar gälla först när fullmaktsgivaren inte kan ta hand
om sina personliga och ekonomiska affärer

**funktionsrätt** rätt till självbestämmande och delaktighet för personer med
funktionsnedsättning

**grit** uthållighet och hängivenhet i arbete mot långsiktiga mål

**halalturism** turism på anläggningar som följer specifika kriterier som är uppställda
för att passa vissa muslimska traditioner

**hyberavdrag** skattereduktion för hyr-, begagnat- och reparationstjänster

**inrymning** instängning eller inlåsning av människor som skydd mot ett yttre hot

**killgissa** påstå något på ett sätt som gör att det verkar som om man vet vad
man pratar om fast man egentligen bara gissar

**klickfarm** grupp med personer som får betalt för att systematiskt klicka på
annonser på nätet för att generera intäkter till uppdragsgivaren

**knäprotest** manifestation där deltagarna ställer sig på knä i protest mot rasism

**kombucha** dryck som framställs genom fermentering av te

**kompetensutvisning** utvisning av person som har kompetens som efterfrågas på
arbetsmarknaden

**#metoo** hashtagg och benämning för en rörelse som går ut på att motverka
sexuella trakasserier och övergrepp genom att många delar med sig
av sina erfarenheter av detta

**omakase** restaurangmåltid som gästen låter kocken komponera efter eget huvud

**pansexuell** som relaterar erotiskt och romantiskt till människor utifrån deras
personlighet och oberoende av deras kön. Pansexuell
betyder att man tänder på människor, vad det än är för
kön, ickekön, alla kön.

**plogga** jogga samtidigt som man plockar skräp, oftast i grupp

**poddtaxi** litet eldrivet fordon som används som taxi

**postfaktisk** som hänger ihop med en tidsanda där man inte längre baserar
argument och beslut på fakta
_Nu är plötsligt alla rättänkande människor upprörda över att vi
har hamnat i en postfaktisk tid, där nättroll och populistiska politiker
kommer undan med de mest hårresande lögner och vägrar
att acceptera när de blir rättade._

**rekoring** grupp där konsumenter köper lokalt producerade varor direkt från
producenter

**renovräkning** vräkning av hyresgäster som inte har råd att betala den höjda hyran
efter en renovering

**sekundärkränkt** upprörd av en kränkning riktad mot en annan person

**serieotrohet** det att se ett avsnitt av en tv-serie utan att ens partner, som följer
samma serie, får vara med

**skogsbad** terapiform som går ut på att vistas i skogen som en metod för att
minska stress

**snubbelsten** minnestavla i gatstensformat för person som dödades i Förintelsen

**spetspatient** patient som har god kunskap om sin sjukdom och som därför själv
får ta vissa beslut om behandlingen

**veganisera** göra en vegansk version av en maträtt som traditionellt innehåller
animaliska produkter

**viralgranska** källkritiskt granska uppgifter som sprids snabbt på nätet