**annonsblockerare** program som förhindrar att annonser visas på internetsidor

**blippbetalning** kontaktlös kortbetalning. Som verb används blippa och blippbetala.

**blåljuspersonal** anställda som arbetar med akuta insatser inom polis, sjukvård och brandkår

**cirkulär ekonomi** kretsloppsbaserat sätt att driva företag som bland annat skapar så lite avfall som
möjligt

**det mörka nätet** krypterad del av internet som inte kan hittas med vanliga sökmotorer

**Dylanman** man som beundrar Bob Dylan och som anser sig förstå honom särskilt väl

**egenanställningsföretag** företag som sluter avtal med frilansare som går ut på att frilansarna ska kunna
fungera mer som anställda än som egenföretagare.
Alternativa ord: plattformsföretag, faktureringsföretag och självanställningsföretag.

**ekodukt** bro som håller ihop ekosystemet på ömse sidor om en väg och gör det möjligt för
vilda djur att passera

**enkortsdator** dator som utgörs av ett enda kretskort och som säljs utan låda, tangentbord och
skärm

**filterbubbla** individanpassat innehållsurval på internet som filtreras fram automatiskt utifrån
exempelvis sökmotorernas registrering av individens tidigare sökningar

**fomo** oro för att missa något särskilt intressant eller roligt. Fomo är en akronym för fear of missing out. Motsatsen är jomo, joy of missing out.

**fredsring** manifestation där deltagarna håller varandra i hand för att bilda ett symboliskt skydd
runt ett objekt

**frågestrejka** låta bli att ställa frågor därför att man vill bryta mönstret att kvinnor ställer frågor till
och om män i högre utsträckning än vad män ställer frågor till och om kvinnor

**förpackningsfri** som säljs utan förpackning

**förstärkt verklighet** upplevelse som skapas genom att den verkliga miljö man befinner sig i kompletteras
med datorgenererade inslag

**ghosta** göra slut med någon genom att sluta ge ifrån sig livstecken

**gigekonomi** ekonomi som bygger på tillfälliga uppdrag eller anställningar

**grindsamhälle** inhägnat bostadsområde som är stängt för allmänheten. Jämför med engelskans gated community.

**influerare** person vars inflytande används i marknadsföringssammanhang. Jämför med engelskans influencer.

**kompetenstrappa** utvecklingsprogram för anställda som syftar till att göra arbetsplatsen mer attraktiv

**korsspråkande** samtidig användning av en persons samtliga språk, till exempel i samband med inlärning

**kroppsaktivism** ideologiskt grundad verksamhet som syftar till att motverka begränsande
skönhetsideal och skapa lika villkor för människor med olika kroppstyper

**lånegarderob** ställe där man kan låna kläder i stället för att köpa dem

**läslov** lov på hösten när elever förväntas läsa extra mycket

**matsvinnsbutik** livsmedelsaffär där varor som annars skulle kasseras säljs till låga priser

**medborgarforskning** forskning som bedrivs med hjälp av allmänheten som till exempel samlar in material

**mukbang** internetsändning där någon äter och samtidigt talar med sin publik

**paddeltennis** idrott som kan beskrivas som en blandning mellan tennis och squash och som spelas i
dubbellag. Även stavningen padeltennis förekommer.

**pappafeminist** man som anammar feministiska ideal efter att ha blivit far till en flicka

**parasport** idrott som utövas av personer med funktionsnedsättningar. Parasport kallades tidigare handikappidrott.

**poke** en sorts sallad med rå fisk.Ordet förekommer ofta i frasen poke bowl, men kan också användas ensamt som
beteckning för maträtten. Det förekommer också i sammansättningar som pokesallad.

**pokenad** promenad där man spelar Pokémon Go. Pokenad är ett teleskopord, bildat till Pokémon och promenad.

**preppare** person som förbereder sig för att kunna överleva en samhällskatastrof. Av engelskans prepper.

**proteinskifte** förändring av matvanor som går ut på att byta ut kött mot proteinkällor som har
mindre påverkan på klimatet

**samlarsyndrom** sjukligt tillstånd där samlandet övergår vad som kan anses vara normalt

**skamma** få någon att känna skam

**ställa frågor** utmana motståndaren genom att spela på ett sätt som ställer försvaret inför svåra
beslut (mest i fotbollsmatcher)

**trumpifiering** förändring av den politiska debatten i riktning mot en retorisk stil där man säger
sådant som får uppmärksamhet utan att ta hänsyn till konsekvens eller fakta

**uberisering** samhällsutveckling som innebär att alltmer av ekonomin hanteras med hjälp av
digitala tjänster som gör det möjligt för privatpersoner att byta tjänster med varandra

**utpressningsprogram** datorprogram som används av utpressare för att låsa en dators hårddisk i syfte att
kräva användaren på pengar

**vuxenmålarbok** målarbok för vuxna

**växtmjölk** mjölkliknande dryck tillverkad av vegetabiliska produkter

**äggkonto** anonymt konto i sociala medier, i synnerhet Twitter
